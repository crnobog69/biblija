Апокалипса

поглавље 16 






1 
И чух глас велики из цркве где говори седморици андјела: Идите, и излијте седам чаша гнева Божијег на земљу.

2 
И оде први андјео, и изли чашу своју на земљу; и посташе ране зле и љуте на људима који имају жиг зверин и који се клањају икони њеној.

3 
И други андјео изли чашу своју у море; и поста крв као од мртваца, и свака душа жива умре у мору.

4 
И трећи андјео изли чашу своју на реке и на изворе водене; и поста крв.

5 
 И чух андјела воденог где говори: Праведан си Господе, који јеси, и који беше, и свет, што си ово судио;

6 
 Јер пролише крв светих и пророка, и крв си им дао да пију јер су заслужили.

7 
И чух другог из олтара где говори: Да, Господе Боже Сведржитељу, истинити су и прави судови Твоји.

8 
И четврти андјео изли чашу своју на сунце, и дано му би да жеже људе огњем.

9 
И опалише се људи од велике врућине, и хулише на име Бога који има област над злима овима, и не покајаше се да Му даду славу.

10 
 И пети андјео изли чашу своју на престо зверин; и царство њено поста тамно, и жвакаху језике своје од бола.

11 
 И хулише на име Бога небеског од бола и од рана својих, и не покајаше се од дела својих.

12 
И шести андјео изли чашу своју на велику реку Еуфрат; и пресахну вода њена, да се приправи пут царевима од истока сунчаног.

13 
И видех из уста аждахиних, и из уста звериних, и из уста лажног пророка, где изидјоше три нечиста духа, као жабе.

14 
Јер су ово духови дјаволски који чине чудеса и излазе к царевима свега васионог света да их скупе на бој за онај велики дан Бога Сведржитеља.

15 
 Ево идем као лупеж; благо ономе који је будан и који чува хаљине своје, да го не ходи и да се не види срамота његова.

16 
 И сабра их на место које се јеврејски зове Армагедон.

17 
И седми андјео изли чашу своју по небу, и изидје глас велики из цркве небеске од престола говорећи: Сврши се.

18 
И бише севања муња и громови, и гласови, и би велико тресење земље, какво никад не би откако су људи на земљи, толико тресење, тако велико.

19 
И град велики раздели се на три дела, и градови незнабожачки падоше; и Вавилон велики спомену се пред Богом да му да чашу вина љутог гнева свог.

20 
 И сва острва побегоше, и горе се не надјоше.

21 
 И град велики као глава паде с неба на људе; и људи хулише на Бога од зла градног, јер је велика мука његова врло.