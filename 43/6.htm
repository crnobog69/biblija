<!doctype html>
<html lang="sr">
<head>
<meta http-equiv="Content-Type" content="text/html; charset=UTF-8" />
<title>Jovanu - ЈОВАН 6 : Biblija - Novi zavet</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>  Jovanu </h1>
<p class="ym-noprint">
<a href="1.htm#0" class="chap"> 1</a>
<a href="2.htm#0" class="chap"> 2</a>
<a href="3.htm#0" class="chap"> 3</a>
<a href="4.htm#0" class="chap"> 4</a>
<a href="5.htm#0" class="chap"> 5</a>
<span class="chapread">6</span>
<a href="7.htm#0" class="chap"> 7</a>
<a href="8.htm#0" class="chap"> 8</a>
<a href="9.htm#0" class="chap"> 9</a>
<a href="10.htm#0" class="chap"> 10</a>
<a href="11.htm#0" class="chap"> 11</a>
<a href="12.htm#0" class="chap"> 12</a>
<a href="13.htm#0" class="chap"> 13</a>
<a href="14.htm#0" class="chap"> 14</a>
<a href="15.htm#0" class="chap"> 15</a>
<a href="16.htm#0" class="chap"> 16</a>
<a href="17.htm#0" class="chap"> 17</a>
<a href="18.htm#0" class="chap"> 18</a>
<a href="19.htm#0" class="chap"> 19</a>
<a href="20.htm#0" class="chap"> 20</a>
<a href="21.htm#0" class="chap"> 21</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>поглавље 6 </h3>
<!--... the Word of God:--><span class="dimver">   
</span>
<p><span class="verse" id="1">1 </span>Potom otide Isus preko mora galilejskog kod Tiverijade.
<br /><span class="verse" id="2">2 </span>I za Njim idjaše mnoštvo naroda, jer vidjahu čudesa Njegova koja činjaše na bolesnicima.
<br /><span class="verse" id="3">3 </span>A Isus izidje na goru, i onde sedjaše sa učenicima svojim.
<br /><span class="verse" id="4">4 </span>A beše blizu pasha, praznik jevrejski.
<br /><span class="verse" id="5">5 </span> Podignuvši, dakle, Isus oči, i videvši da mnoštvo naroda ide k Njemu, reče Filipu: Gde ćemo kupiti hleba da ovi jedu?
<br /><span class="verse" id="6">6 </span> A ovo govoraše kušajući ga, jer sam znaše šta će činiti.
<br /><span class="verse" id="7">7 </span>Odgovori Mu Filip: Dvesta groša hleba nije dosta da svakom od njih po malo dopadne.
<br /><span class="verse" id="8">8 </span>Reče Mu jedan od učenika Njegovih, Andrija, brat Simona Petra:
<br /><span class="verse" id="9">9 </span>Ovde ima jedno momče koje ima pet hlebova ječmenih i dve ribe; ali šta je to na toliki svet!
<br /><span class="verse" id="10">10 </span> A Isus reče: Posadite ljude. A beše trave mnogo na onome mestu. Posadi se dakle ljudi na broj oko pet hiljada.
<br /><span class="verse" id="11">11 </span> A Isus uzevši one hlebove, i davši hvalu, dade učenicima, a učenici onima koji behu posadjeni; tako i od riba koliko hteše.
<br /><span class="verse" id="12">12 </span>I kad se nasitiše, reče učenicima svojim: Skupite komade što pretekoše da ništa ne propadne.
<br /><span class="verse" id="13">13 </span>I skupiše, i napuniše dvanaest kotarica komada od pet hlebova ječmenih što preteče iza onih što su jeli.
<br /><span class="verse" id="14">14 </span>A ljudi videvši čudo koje učini Isus govorahu: Ovo je zaista onaj prorok koji treba da dodje na svet.
<br /><span class="verse" id="15">15 </span> A kad razume Isus da hoće da dodju da Ga uhvate i da Ga učine carem, otide opet u goru sam.
<br /><span class="verse" id="16">16 </span> A kad bi uveče sidjoše učenici Njegovi na more,
<br /><span class="verse" id="17">17 </span>I udjoše u ladju, i podjoše preko mora u Kapernaum. I već se beše smrklo, a Isus ne beše došao k njima.
<br /><span class="verse" id="18">18 </span>A more se podizaše od velikog vetra.
<br /><span class="verse" id="19">19 </span>Vozivši, pak, oko dvadeset i pet ili trideset potrkališta ugledaše Isusa gde ide po moru i beše došao blizu do ladje, i uplašiše se.
<br /><span class="verse" id="20">20 </span> A On im reče: Ja sam; ne bojte se.
<br /><span class="verse" id="21">21 </span> Onda Ga s radošću uzeše u ladju; i odmah ladja bi na zemlji u koju idjahu.
<br /><span class="verse" id="22">22 </span>Sutradan, pak, narod koji stajaše preko mora kad vide da ladje druge ne beše onde osim one jedne što u nju udjoše učenici Njegovi, i da ne udje Isus s učenicima svojim u ladju nego sami učenici Njegovi otidoše,
<br /><span class="verse" id="23">23 </span>A druge ladje iz Tiverijade dodjoše blizu onog mesta gde jedoše hleb kad Gospod dade hvalu,
<br /><span class="verse" id="24">24 </span>Kad vide narod da Isusa ne beše onde ni učenika Njegovih, udjoše i oni u ladje, i dodjoše u Kapernaum da traže Isusa.
<br /><span class="verse" id="25">25 </span> I našavši Ga preko mora rekoše Mu: Ravi! Kad si došao ovamo?
<br /><span class="verse" id="26">26 </span> Isus im odgovori i reče: Zaista, zaista vam kažem: ne tražite me što čudesa videste, nego što jedoste hleba i nasitiste se.
<br /><span class="verse" id="27">27 </span>Starajte se ne za jelo koje prolazi, nego za jelo koje ostaje za večni život, koje će vam dati Sin čovečiji, jer ovog potvrdi Otac Bog.
<br /><span class="verse" id="28">28 </span>A oni Mu rekoše: Šta ćemo činiti da radimo dela Božija?
<br /><span class="verse" id="29">29 </span>Odgovori Isus i reče im: Ovo je delo Božije da verujete onog koga On posla.
<br /><span class="verse" id="30">30 </span> A oni Mu rekoše: Kakav dakle ti pokazuješ znak da vidimo i da verujemo? Šta radiš ti?
<br /><span class="verse" id="31">31 </span> Očevi naši jedoše manu u pustinji, kao što je napisano: Hleb s neba dade im da jedu.
<br /><span class="verse" id="32">32 </span>Tada im reče Isus: Zaista, zaista vam kažem: Mojsije ne dade vama hleb s neba, nego vam Otac moj daje hleb istiniti s neba;
<br /><span class="verse" id="33">33 </span>Jer je hleb Božiji onaj koji silazi s neba i daje život svetu.
<br /><span class="verse" id="34">34 </span>Tada Mu rekoše: Gospode! Daj nam svagda taj hleb.
<br /><span class="verse" id="35">35 </span> A Isus im reče: Ja sam hleb života: Koji meni dolazi neće ogladneti, i koji mene veruje neće nikad ožedneti.
<br /><span class="verse" id="36">36 </span> Nego vam kazah da me i videste i ne verujete.
<br /><span class="verse" id="37">37 </span>Sve što meni daje Otac k meni će doći; i koji dolazi k meni neću ga isterati napolje.
<br /><span class="verse" id="38">38 </span>Jer sidjoh s neba ne da činim volju svoju, nego volju Oca koji me posla.
<br /><span class="verse" id="39">39 </span>A ovo je volja Oca koji me posla da od onog što mi dade ništa ne izgubim, nego da ga vaskrsnem u poslednji dan.
<br /><span class="verse" id="40">40 </span> A ovo je volja Onog koji me posla da svaki koji vidi Sina i veruje Ga ima život večni; i ja ću ga vaskrsnuti u poslednji dan.
<br /><span class="verse" id="41">41 </span> Tada vikahu Jevreji na Njega što reče: Ja sam hleb koji sidje s neba.
<br /><span class="verse" id="42">42 </span>I govorahu: Nije li ovo Isus, sin Josifov, kome mi znamo oca i mater? Kako dakle on govori: Ja sidjoh s neba?
<br /><span class="verse" id="43">43 </span>Onda Isus odgovori i reče im: Ne vičite medju sobom.
<br /><span class="verse" id="44">44 </span>Niko ne može doći k meni ako ga ne dovuče Otac koji me posla; i ja ću ga vaskrsnuti u poslednji dan.
<br /><span class="verse" id="45">45 </span> U prorocima stoji napisano: i biće svi naučeni od Boga. Svaki koji čuje od Oca i nauči, doći će k meni.
<br /><span class="verse" id="46">46 </span> Ne da je ko video Oca osim Onog koji je od Boga: On vide Oca.
<br /><span class="verse" id="47">47 </span>Zaista, zaista vam kažem: koji veruje mene ima život večni.
<br /><span class="verse" id="48">48 </span>Ja sam Hleb života.
<br /><span class="verse" id="49">49 </span>Očevi vaši jedoše manu u pustinji, i pomreše.
<br /><span class="verse" id="50">50 </span> Ovo je hleb koji silazi s neba: da koji od Njega jede ne umre.
<br /><span class="verse" id="51">51 </span> Ja sam hleb živi koji sidje s neba; koji jede od ovog hleba živeće vavek; i hleb koji ću ja dati telo je moje, koje ću dati za život sveta.
<br /><span class="verse" id="52">52 </span>A Jevreji se prepirahu medju sobom govoreći: Kako može ovaj dati nama telo svoje da jedemo?
<br /><span class="verse" id="53">53 </span>A Isus im reče: Zaista, zaista vam kažem: ako ne jedete telo Sina čovečijeg i ne pijete krv Njegovu, nećete imati život u sebi.
<br /><span class="verse" id="54">54 </span>Koji jede moje telo i pije moju krv ima život večni, i ja ću ga vaskrsnuti u poslednji dan:
<br /><span class="verse" id="55">55 </span> Jer je telo moje pravo jelo i krv moja pravo piće.
<br /><span class="verse" id="56">56 </span> Koji jede moje telo i pije moju krv stoji u meni i ja u njemu.
<br /><span class="verse" id="57">57 </span>Kao što me posla živi Otac, i ja živim Oca radi; i koji jede mene i on će živeti mene radi.
<br /><span class="verse" id="58">58 </span>Ovo je hleb koji sidje s neba: ne kao što vaši očevi jedoše manu, i pomreše; koji jede hleb ovaj živeće vavek.
<br /><span class="verse" id="59">59 </span>Ovo reče u zbornici kad učaše u Kapernaumu.
<br /><span class="verse" id="60">60 </span> Tada mnogi od učenika Njegovih koji slušahu rekoše: Ovo je tvrda beseda! Ko je može slušati?
<br /><span class="verse" id="61">61 </span> A Isus znajući u sebi da učenici Njegovi viču na to, reče im: Zar vas ovo sablažnjava?
<br /><span class="verse" id="62">62 </span>A kad vidite Sina čovečijeg da odlazi gore gde je pre bio?
<br /><span class="verse" id="63">63 </span>Duh je ono što oživljava; telo ne pomaže ništa. Reči koje vam ja rekoh duh su i život su.
<br /><span class="verse" id="64">64 </span>Ali imaju neki medju vama koji ne veruju. Jer znaše Isus od početka koji su što ne veruju, i ko će Ga izdati.
<br /><span class="verse" id="65">65 </span> I reče: Zato vam rekoh da niko ne može doći k meni ako mu ne bude dano od Oca mog.
<br /><span class="verse" id="66">66 </span> Od tada mnogi od učenika Njegovih otidoše natrag, i više ne idjahu s Njim.
<br /><span class="verse" id="67">67 </span>A Isus reče dvanaestorici: Da nećete i vi otići?
<br /><span class="verse" id="68">68 </span>Tada Mu odgovori Simon Petar: Gospode! Kome ćemo ići? Ti imaš reči večnog života.
<br /><span class="verse" id="69">69 </span>I mi verovasmo i poznasmo da si Ti Hristos, Sin Boga Živoga.
<br /><span class="verse" id="70">70 </span> Isus im odgovori: Ne izabrah li ja vas dvanaestoricu, i jedan je od vas djavo?
<br /><span class="verse" id="71">71 </span> A govoraše za Judu Simonova Iskariota, jer Ga on htede izdati, i beše jedan od dvanaestorice.
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="7.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
