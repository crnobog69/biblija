<!doctype html>
<html lang="sr">
<head>
<meta http-equiv="Content-Type" content="text/html; charset=UTF-8" />
<title>Postanak 24 : Biblija - Stari zavet</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> Postanak </h1>
<p class="ym-noprint">
<a href="1.htm#0" class="chap"> 1</a>
<a href="2.htm#0" class="chap"> 2</a>
<a href="3.htm#0" class="chap"> 3</a>
<a href="4.htm#0" class="chap"> 4</a>
<a href="5.htm#0" class="chap"> 5</a>
<a href="6.htm#0" class="chap"> 6</a>
<a href="7.htm#0" class="chap"> 7</a>
<a href="8.htm#0" class="chap"> 8</a>
<a href="9.htm#0" class="chap"> 9</a>
<a href="10.htm#0" class="chap"> 10</a>
<a href="11.htm#0" class="chap"> 11</a>
<a href="12.htm#0" class="chap"> 12</a>
<a href="13.htm#0" class="chap"> 13</a>
<a href="14.htm#0" class="chap"> 14</a>
<a href="15.htm#0" class="chap"> 15</a>
<a href="16.htm#0" class="chap"> 16</a>
<a href="17.htm#0" class="chap"> 17</a>
<a href="18.htm#0" class="chap"> 18</a>
<a href="19.htm#0" class="chap"> 19</a>
<a href="20.htm#0" class="chap"> 20</a>
<a href="21.htm#0" class="chap"> 21</a>
<a href="22.htm#0" class="chap"> 22</a>
<a href="23.htm#0" class="chap"> 23</a>
<span class="chapread">24</span>
<a href="25.htm#0" class="chap"> 25</a>
<a href="26.htm#0" class="chap"> 26</a>
<a href="27.htm#0" class="chap"> 27</a>
<a href="28.htm#0" class="chap"> 28</a>
<a href="29.htm#0" class="chap"> 29</a>
<a href="30.htm#0" class="chap"> 30</a>
<a href="31.htm#0" class="chap"> 31</a>
<a href="32.htm#0" class="chap"> 32</a>
<a href="33.htm#0" class="chap"> 33</a>
<a href="34.htm#0" class="chap"> 34</a>
<a href="35.htm#0" class="chap"> 35</a>
<a href="36.htm#0" class="chap"> 36</a>
<a href="37.htm#0" class="chap"> 37</a>
<a href="38.htm#0" class="chap"> 38</a>
<a href="39.htm#0" class="chap"> 39</a>
<a href="40.htm#0" class="chap"> 40</a>
<a href="41.htm#0" class="chap"> 41</a>
<a href="42.htm#0" class="chap"> 42</a>
<a href="43.htm#0" class="chap"> 43</a>
<a href="44.htm#0" class="chap"> 44</a>
<a href="45.htm#0" class="chap"> 45</a>
<a href="46.htm#0" class="chap"> 46</a>
<a href="47.htm#0" class="chap"> 47</a>
<a href="48.htm#0" class="chap"> 48</a>
<a href="49.htm#0" class="chap"> 49</a>
<a href="50.htm#0" class="chap"> 50</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>поглавље 24 </h3>
<!--... the Word of God:--><span class="dimver">   
</span>
<p><span class="verse" id="1">1 </span>A Avram beše star i vremenit, i Gospod beše blagoslovio Avrama u svemu;
<br /><span class="verse" id="2">2 </span>I reče Avram sluzi svom najstarijem u kući svojoj, koji beše nad svim dobrom njegovim: Metni ruku svoju pod stegno moje,
<br /><span class="verse" id="3">3 </span>Da te zakunem Gospodom Bogom nebeskim i Bogom zemaljskim da nećeš dovesti žene sinu mom izmedju kćeri ovih Hananeja, medju kojima živim;
<br /><span class="verse" id="4">4 </span>Nego da ćeš otići u zemlju moju i u rod moj i dovesti ženu sinu mom Isaku.
<br /><span class="verse" id="5">5 </span> A sluga mu reče: i ako devojka ne htedbude poći sa mnom u ovu zemlju; hoću li odvesti sina tvog u zemlju iz koje si se iselio?
<br /><span class="verse" id="6">6 </span> A Avram mu reče: Pazi da ne odvedeš sina mog onamo.
<br /><span class="verse" id="7">7 </span>Gospod Bog nebeski, koji me je uzeo iz doma oca mog i iz zemlje roda mog, i koji mi je rekao i zakleo mi se govoreći: Semenu ću tvom dati zemlju ovu, On će poslati andjela svog pred tobom da dovedeš ženu sinu mom odande.
<br /><span class="verse" id="8">8 </span>Ako li devojka ne htedbude poći s tobom, onda da ti je prosta zakletva moja; samo sina mog nemoj odvesti onamo.
<br /><span class="verse" id="9">9 </span>I metnu sluga ruku svoju pod stegno Avramu gospodaru svom, i zakle mu se za ovo.
<br /><span class="verse" id="10">10 </span> Tada sluga uze deset kamila izmedju kamila gospodara svog da ide, jer sve blago gospodara njegovog beše pod njegovom rukom; i otišavši dodje u Mesopotamiju do grada Nahorovog.
<br /><span class="verse" id="11">11 </span> I pusti kamile da poležu iza grada kod studenca pred veče kad izlaze gradjanke da zahvataju vode;
<br /><span class="verse" id="12">12 </span>I reče: Gospode Bože gospodara mog Avrama, daj mi sreću danas i učini milost gospodaru mom Avramu.
<br /><span class="verse" id="13">13 </span>Evo, ja ću stajati kod ovog studenca, a gradjanke će doći da zahvataju vode.
<br /><span class="verse" id="14">14 </span>Kojoj devojci kažem: Nagni krčag svoj da se napijem, a ona reče: Na pij, i kamile ću ti napojiti; daj to da bude ona koju si namenio sluzi svom Isaku; i po tome da poznam da si učinio milost gospodaru mom.
<br /><span class="verse" id="15">15 </span> I on još ne izgovori, a to Reveka, kći Vatuila sina Melhe žene Nahora brata Avramovog, dodje s krčagom na ramenu.
<br /><span class="verse" id="16">16 </span> I beše vrlo lepa, još devojka, još je čovek ne beše poznao. Ona sidje na izvor, i natoči krčag, i podje;
<br /><span class="verse" id="17">17 </span>A sluga iskoči pred nju, i reče; daj mi da se napijem malo vode iz krčaga tvog.
<br /><span class="verse" id="18">18 </span>A ona reče: Na pij, gospodaru. I brže spusti krčag na ruku svoju, i napoji ga.
<br /><span class="verse" id="19">19 </span>I kad ga napoji, reče: i kamilama ću tvojim naliti neka se napiju.
<br /><span class="verse" id="20">20 </span> I brže izruči krčag svoj u pojilo, pa opet otrča na studenac da nalije, i nali svim kamilama njegovim.
<br /><span class="verse" id="21">21 </span> A čovek joj se divljaše, i ćutaše, neće li poznati je li Gospod dao sreću putu njegovom ili nije.
<br /><span class="verse" id="22">22 </span>A kad se kamile napiše, izvadi čovek zlatnu grivnu od po sikala i metnu joj oko čela, i dve narukvice metnu joj na ruke od deset sikala zlata.
<br /><span class="verse" id="23">23 </span>I reče: Čija si kći? Kaži mi. Ima li u kući oca tvog mesta za nas da prenoćimo?
<br /><span class="verse" id="24">24 </span>A ona mu reče: Ja sam kći Vatuila sina Melšinog, koga rodi Nahoru.
<br /><span class="verse" id="25">25 </span> Još reče: Ima u nas mnogo slame i piće i mesta za noćište.
<br /><span class="verse" id="26">26 </span> Tada čovek savivši se pokloni se Gospodu,
<br /><span class="verse" id="27">27 </span>I reče: Blagosloven da je Gospod Bog gospodara mog Avrama, što ne ostavi milost svoju i veru svoju prema gospodaru mom, i putem dovede me Gospod u dom rodbine gospodara mog.
<br /><span class="verse" id="28">28 </span>A devojka otrča i sve ovo kaza u domu matere svoje.
<br /><span class="verse" id="29">29 </span>A Reveka imaše brata, kome ime beše Lavan; i istrča Lavan k čoveku na studenac,
<br /><span class="verse" id="30">30 </span> Kako vide grivnu i narukvice na rukama sestre svoje i ču gde Reveka sestra mu reče: Tako mi kaza čovek; dodje k čoveku; a on stajaše kod kamila na studencu.
<br /><span class="verse" id="31">31 </span> I reče: Hodi, koji si blagosloven od Gospoda; što bi stajao napolju? Spremio sam kuću, ima mesta i za kamile.
<br /><span class="verse" id="32">32 </span>I dovede čoveka u kuću, i rastovari kamile; i dodaše slame i piće kamilama, i donesoše vode za noge njemu i ljudima što behu s njim;
<br /><span class="verse" id="33">33 </span>I postaviše mu da jede; ali on reče: Neću jesti dokle ne kažem stvar svoju. A Lavan mu reče: Govori.
<br /><span class="verse" id="34">34 </span>Tada reče: Ja sam sluga Avramov.
<br /><span class="verse" id="35">35 </span> A Gospod je blagoslovio gospodara mog veoma, te je postao velik, i dao mu je ovaca i goveda, i srebra i zlata, i sluga i sluškinja, i kamila i magaraca.
<br /><span class="verse" id="36">36 </span> I još Sara žena gospodara mog rodi sina gospodaru mom u starosti njegovoj, i on mu dade sve što ima.
<br /><span class="verse" id="37">37 </span>A mene zakle gospodar moj govoreći: Nemoj dovesti sinu mom žene izmedju kćeri ovih Hananeja, medju kojima živim;
<br /><span class="verse" id="38">38 </span>Nego idi u dom oca mog i u rod moj, da dovedeš ženu sinu mom.
<br /><span class="verse" id="39">39 </span>A ja rekoh gospodaru svom:
<br /><span class="verse" id="40">40 </span> Može biti da devojka neće hteti poći sa mnom.
<br /><span class="verse" id="41">41 </span> A on mi reče: Gospod, po čijoj volji svagda živeh, poslaće andjela svog s tobom, i daće sreću tvom putu da dovedeš ženu sinu mom od roda mog, iz doma oca mog.
<br /><span class="verse" id="42">42 </span>Onda će ti biti prosta zakletva moja, kad otideš u rod moj; ako ti je i ne dadu, opet će ti biti prosta zakletva moja.
<br /><span class="verse" id="43">43 </span>I kad dodjoh danas na studenac, rekoh: Gospode Bože gospodara mog Avrama, ako si dao sreću putu mom, kojim idem,
<br /><span class="verse" id="44">44 </span>Evo, ja ću stajati kod studenca: koja devojka dodje da zahvati vode, i ja joj kažem: Daj mi da se napijem malo vode iz krčaga tvog,
<br /><span class="verse" id="45">45 </span> A ona mi odgovori: i ti pij i kamilama ću tvojim naliti; to neka bude žena koju je namenio Gospod sinu gospodara mog.
<br /><span class="verse" id="46">46 </span> Ja još ne izgovorih u srcu svom, a dodje Reveka s krčagom na ramenu, i sišavši na izvor zahvati; i ja joj rekoh: Daj mi da se napijem.
<br /><span class="verse" id="47">47 </span>A ona brže spustivši sa sebe krčag reče: Na pij, i kamile ću ti napojiti. I kad se napih, napoji i kamile moje.
<br /><span class="verse" id="48">48 </span>I zapitah je govoreći: Čija si kći? A ona odgovori: Ja sam kći Vatuila sina Nahorovog, kog mu rodi Melha. Tada joj metnuh grivnu oko čela i narukvice na ruke;
<br /><span class="verse" id="49">49 </span>I padoh i poklonih se Gospodu, i zahvalih Gospodu Bogu gospodara mog Avrama, što me dovede pravim putem da nadjem kćer brata gospodara svog za sina njegovog.
<br /><span class="verse" id="50">50 </span> Ako ćete dakle učiniti ljubav i veru gospodaru mom, kažite mi; ako li nećete, kažite mi, da idem na desno ili na levo.
<br /><span class="verse" id="51">51 </span> A Lavan i Vatuilo odgovarajući rekoše: Od Gospoda je ovo došlo; mi ti ne možemo kazati ni zlo ni dobro. Eto, Reveka je u tvojoj vlasti, uzmi je pa idi, i neka bude žena sinu tvog gospodara, kao što kaza Gospod.
<br /><span class="verse" id="52">52 </span>A kad ču sluga Avramov reči njihove, pokloni se Gospodu do zemlje;
<br /><span class="verse" id="53">53 </span>I izvadi zaklade srebrne i zlatne i haljine, i dade Reveci; takodje i bratu njenom i materi njenoj dade darove.
<br /><span class="verse" id="54">54 </span>Potom jedoše i piše on i ljudi koji behu s njim, i prenoćiše. A kad ujutru ustaše, reče sluga: Pustite me gospodaru mom.
<br /><span class="verse" id="55">55 </span> A brat i mati njena rekoše: Neka ostane devojka kod nas koji dan, barem deset dana, pa onda neka ide.
<br /><span class="verse" id="56">56 </span> A on im reče: Nemojte me zadržavati, kad je Gospod dao sreću mom putu; pustite me da idem gospodaru svom.
<br /><span class="verse" id="57">57 </span>Tada rekoše: Da zovemo devojku, i upitamo šta ona veli.
<br /><span class="verse" id="58">58 </span>I dozvaše Reveku i rekoše joj: Hoćeš ići s ovim čovekom? A ona odgovori: Hoću.
<br /><span class="verse" id="59">59 </span>I pustiše Reveku sestru svoju i dojkinju njenu sa slugom Avramovim i ljudima njegovim.
<br /><span class="verse" id="60">60 </span> I blagosloviše Reveku i rekoše joj: Sestro naša, da se namnožiš na hiljade hiljada, i seme tvoje da nasledi vrata svojih neprijatelja!
<br /><span class="verse" id="61">61 </span> I podiže se Reveka s devojkama svojim, i posedaše na kamile, i podjoše s čovekom; i sluga uzevši Reveku otide.
<br /><span class="verse" id="62">62 </span>A Isak idjaše vraćajući se od studenca Živoga koji me vide jer življaše u južnom kraju;
<br /><span class="verse" id="63">63 </span>A beše izašao Isak u polje pred veče da se pomoli Bogu; i podigavši oči svoje ugleda kamile gde idu.
<br /><span class="verse" id="64">64 </span>I Reveka podigavši oči svoje ugleda Isaka, te skoči s kamile,
<br /><span class="verse" id="65">65 </span> I reče sluzi: Ko je onaj čovek što ide preko polja pred nas? A sluga reče: Ono je gospodar moj. I ona uze pokrivalo i pokri lice.
<br /><span class="verse" id="66">66 </span> I pripovedi sluga Isaku sve što je svršio.
<br /><span class="verse" id="67">67 </span>I odvede je Isak u šator Sare matere svoje; i uze Reveku, i ona mu posta žena, i omile mu. I Isak se uteši za materom svojom.
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="25.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
