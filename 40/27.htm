<!doctype html>
<html lang="sr">
<head>
<meta http-equiv="Content-Type" content="text/html; charset=UTF-8" />
<title>Mateju - МАТЕЈ 27 : Biblija - Novi zavet</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>  Mateju </h1>
<p class="ym-noprint">
<a href="1.htm#0" class="chap"> 1</a>
<a href="2.htm#0" class="chap"> 2</a>
<a href="3.htm#0" class="chap"> 3</a>
<a href="4.htm#0" class="chap"> 4</a>
<a href="5.htm#0" class="chap"> 5</a>
<a href="6.htm#0" class="chap"> 6</a>
<a href="7.htm#0" class="chap"> 7</a>
<a href="8.htm#0" class="chap"> 8</a>
<a href="9.htm#0" class="chap"> 9</a>
<a href="10.htm#0" class="chap"> 10</a>
<a href="11.htm#0" class="chap"> 11</a>
<a href="12.htm#0" class="chap"> 12</a>
<a href="13.htm#0" class="chap"> 13</a>
<a href="14.htm#0" class="chap"> 14</a>
<a href="15.htm#0" class="chap"> 15</a>
<a href="16.htm#0" class="chap"> 16</a>
<a href="17.htm#0" class="chap"> 17</a>
<a href="18.htm#0" class="chap"> 18</a>
<a href="19.htm#0" class="chap"> 19</a>
<a href="20.htm#0" class="chap"> 20</a>
<a href="21.htm#0" class="chap"> 21</a>
<a href="22.htm#0" class="chap"> 22</a>
<a href="23.htm#0" class="chap"> 23</a>
<a href="24.htm#0" class="chap"> 24</a>
<a href="25.htm#0" class="chap"> 25</a>
<a href="26.htm#0" class="chap"> 26</a>
<span class="chapread">27</span>
<a href="28.htm#0" class="chap"> 28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>поглавље 27 </h3>
<!--... the Word of God:--><span class="dimver">   
</span>
<p><span class="verse" id="1">1 </span>A kad bi ujutru, učiniše veće svi glavari sveštenički i starešine narodne za Isusa da Ga pogube.
<br /><span class="verse" id="2">2 </span>I svezavši Ga odvedoše, i predaše Ga Pontiju Pilatu, sudiji.
<br /><span class="verse" id="3">3 </span>Tada videvši Juda izdajnik Njegov da Ga osudiše raskaja se, i vrati trideset srebrnika glavarima svešteničkim i starešinama
<br /><span class="verse" id="4">4 </span>Govoreći: Ja sagreših što izdadoh krv pravu. A oni rekoše: Šta mi marimo za to? Ti ćeš videti.
<br /><span class="verse" id="5">5 </span> I bacivši srebrnike u crkvi izidje, i otide te se obesi.
<br /><span class="verse" id="6">6 </span> A glavari sveštenički uzevši srebrnike rekoše: Ne valja ih metnuti u crkvenu haznu, jer je uzeto za krv.
<br /><span class="verse" id="7">7 </span>Nego se dogovoriše te kupiše za njih lončarevu njivu za groblje gostima.
<br /><span class="verse" id="8">8 </span>Od toga se i prozva ona njiva krvna njiva i do danas.
<br /><span class="verse" id="9">9 </span>Tada se izvrši šta je kazao prorok Jeremija govoreći: I uzeše trideset srebrnika, cenu cenjenoga koga su cenili sinovi Izrailjevi;
<br /><span class="verse" id="10">10 </span> I dadoše ih za njivu lončarevu, kao što mi kaza Gospod.
<br /><span class="verse" id="11">11 </span> A Isus stade pred sudijom, i zapita Ga sudija govoreći: Ti li si car judejski? A Isus reče mu: Ti kažeš.
<br /><span class="verse" id="12">12 </span>I kad Ga tužahu glavari sveštenički i starešine, ništa ne odgovori.
<br /><span class="verse" id="13">13 </span>Tada reče mi Pilat: Čuješ li šta na tebe svedoče?
<br /><span class="verse" id="14">14 </span>I ne odgovori mu ni jednu reč tako da se sudija divljaše vrlo.
<br /><span class="verse" id="15">15 </span> A o svakom prazniku pashe beše običaj u sudije da pusti narodu po jednog sužnja koga oni hoće.
<br /><span class="verse" id="16">16 </span> A tada imahu znatnog sužnja po imenu Varava.
<br /><span class="verse" id="17">17 </span>I kad se sabraše, reče im Pilat: Koga hoćete da vam pustim? Varavu ili Isusa prozvanog Hrista?
<br /><span class="verse" id="18">18 </span>Jer znaše da su Ga iz zavisti predali.
<br /><span class="verse" id="19">19 </span>A kad sedjaše u sudu, poruči mu žena njegova govoreći: Nemoj se ti ništa mešati u sud tog pravednika, jer sam danas u snu mnogo postradala njega radi.
<br /><span class="verse" id="20">20 </span> A glavari sveštenički i starešine nagovoriše narod da ištu Varavu, a Isusa da pogube.
<br /><span class="verse" id="21">21 </span> A sudija odgovarajući reče im: Koga hoćete od ove dvojice da vam pustim? A oni rekoše: Varavu.
<br /><span class="verse" id="22">22 </span>Reče im Pilat: A šta ću činiti s Isusom prozvanim Hristom? Rekoše mu svi: Da se razapne.
<br /><span class="verse" id="23">23 </span>Sudija pak reče: A kakvo je zlo učinio? A oni glasno povikaše govoreći: Da se razapne.
<br /><span class="verse" id="24">24 </span>A kad vide Pilat da ništa ne pomaže nego još veća buna biva, uze vodu te umi ruke pred narodom govoreći: Ja nisam kriv u krvi ovog pravednika: vi ćete videti.
<br /><span class="verse" id="25">25 </span> I odgovarajući sav narod reče: Krv njegova na nas i na decu našu.
<br /><span class="verse" id="26">26 </span> Tada pusti im Varavu, a Isusa šibavši predade da se razapne.
<br /><span class="verse" id="27">27 </span>Tada vojnici sudijini uzeše Isusa u sudnicu i skupiše na Nj svu četu vojnika.
<br /><span class="verse" id="28">28 </span>I svukavši Ga obukoše Mu skerletnu kabanicu.
<br /><span class="verse" id="29">29 </span>I opletavši venac od trnja metnuše Mu na glavu, i dadoše Mu trsku u desnicu; i kleknuvši na kolena pred Njim rugahu Mu se govoreći: Zdravo, care judejski!
<br /><span class="verse" id="30">30 </span> I pljunuvši na Nj uzeše trsku i biše Ga po glavi.
<br /><span class="verse" id="31">31 </span> I kad Mu se narugaše, svukoše s Njega kabanicu, i obukoše Ga u haljine Njegove, i povedoše Ga da Ga razapnu.
<br /><span class="verse" id="32">32 </span>I izlazeći nadjoše čoveka iz Kirine po imenu Simona i nateraše ga da Mu ponese krst.
<br /><span class="verse" id="33">33 </span>I došavši na mesto koje se zove Golgota, to jest kosturnica,
<br /><span class="verse" id="34">34 </span>Dadoše Mu da pije sirće pomešano sa žuči, i okusivši ne hte da pije.
<br /><span class="verse" id="35">35 </span> A kad Ga razapeše, razdeliše haljine Njegove bacivši kocke;
<br /><span class="verse" id="36">36 </span> I sedjahu onde te Ga čuvahu.
<br /><span class="verse" id="37">37 </span>I metnuše Mu više glave krivicu Njegovu napisanu: Ovo je Isus car judejski.
<br /><span class="verse" id="38">38 </span>Tada raspeše s Njime dva hajduka, jednog s desne a jednog s leve strane.
<br /><span class="verse" id="39">39 </span>A koji prolažahu huljahu na Nj mašući glavama svojim.
<br /><span class="verse" id="40">40 </span> I govoreći: Ti koji crkvu razvaljuješ i za tri dana načinjaš pomozi sam sebi; ako si sin Božji, sidji s krsta.
<br /><span class="verse" id="41">41 </span> A tako i glavari sveštenički s književnicima i starešinama podsmevajući se govorahu:
<br /><span class="verse" id="42">42 </span>Drugima pomože, a sebi ne može pomoći. Ako je car Izrailjev, neka sidje sad s krsta pa ćemo ga verovati.
<br /><span class="verse" id="43">43 </span>On se uzdao u Boga: neka mu pomogne sad, ako mu je po volji, jer govoraše: Ja sam sin Božji.
<br /><span class="verse" id="44">44 </span>Tako isto i hajduci razapeti s Njim rugahu Mu se.
<br /><span class="verse" id="45">45 </span> A od šestog sata bi tama po svoj zemlji do sata devetog.
<br /><span class="verse" id="46">46 </span> A oko devetog sata povika Isus glasno govoreći: Ili! Ili! Lama savahtani? To jest: Bože moj! Bože moj! Zašto si me ostavio?
<br /><span class="verse" id="47">47 </span>A neki od onih što stajahu onde čuvši to govorahu: Ovaj zove Iliju.
<br /><span class="verse" id="48">48 </span>I odmah otrča jedan od njih te uze sundjer, i napuni octa, pa natače na trsku, te Ga pojaše.
<br /><span class="verse" id="49">49 </span>A ostali govorahu: Stani da vidimo hoće li doći Ilija da mu pomogne.
<br /><span class="verse" id="50">50 </span> A Isus opet povika glasno i ispusti dušu.
<br /><span class="verse" id="51">51 </span> I gle, zavesa crkvena razdre se nadvoje od gornjeg kraja do donjeg; i zemlja se potrese, i kamenje se raspade;
<br /><span class="verse" id="52">52 </span>I grobovi se otvoriše, i ustaše mnoga tela svetih koji su pomrli;
<br /><span class="verse" id="53">53 </span>I izašavši iz grobova, po vaskrsenju Njegovom, udjoše u sveti grad i pokazaše se mnogima.
<br /><span class="verse" id="54">54 </span>A kapetan i koji s njim čuvahu Isusa videvši da se zemlja trese i šta bi, poplašiše se vrlo govoreći: Zaista ovaj beše Sin Božji.
<br /><span class="verse" id="55">55 </span> I onde behu i gledahu izdaleka mnoge žene koje su išle za Isusom iz Galileje i služile Mu.
<br /><span class="verse" id="56">56 </span> Medju kojima beše Marija Magdalina i Marija mati Jakovljeva i Josijina i mati sinova Zevedejevih.
<br /><span class="verse" id="57">57 </span>A kad bi uveče, dodje čovek bogat iz Arimateje, po imenu Josif, koji je takodje bio učenik Isusov.
<br /><span class="verse" id="58">58 </span>Ovaj pristupivši k Pilatu zamoli ga za telo Isusovo. Tada Pilat zapovedi da mu dadu telo.
<br /><span class="verse" id="59">59 </span>I uzevši Josif telo zavi Ga u platno čisto;
<br /><span class="verse" id="60">60 </span> I metnu Ga u novi svoj grob što je bio isekao u kamenu; i navalivši veliki kamen na vrata od groba otide.
<br /><span class="verse" id="61">61 </span> A onde beše Marija Magdalina i druga Marija, i sedjahu prema grobu.
<br /><span class="verse" id="62">62 </span>Sutradan pak po petku sabraše se glavari sveštenički i fariseji kod Pilata,
<br /><span class="verse" id="63">63 </span>I rekoše: Gospodaru! Mi se opomenusmo da ovaj laža kaza još za života: Posle tri dana ustaću.
<br /><span class="verse" id="64">64 </span>Zato zapovedi da se utvrdi grob do trećeg dana da ne dodju kako učenici njegovi noću i da ga ne ukradu i ne kažu narodu: Usta iz mrtvih; i biće poslednja prevara gora od prve.
<br /><span class="verse" id="65">65 </span> Reče im Pilat: Evo vam straže, pa idite te utvrdite kako znate.
<br /><span class="verse" id="66">66 </span> A oni otišavši sa stražom utvrdiše grob, i zapečatiše kamen.
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="28.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
