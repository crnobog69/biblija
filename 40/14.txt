поглавље 14 






1 
У то време додје глас до Ирода четворовласника о Исусу;

2 
И рече слугама својим: То је Јован крститељ; он устаде из мртвих, и зато чини чудеса.

3 
Јер Ирод ухвати Јована, свеза га и баци у тамницу Иродијаде ради жене Филипа брата свог.

4 
Јер му говораше Јован: Не можеш ти ње имати.

5 
 И хтеде да га убије, али се побоја народа; јер га држаху за пророка.

6 
 А кад беше дан родјења Иродовог, игра кћи Иродијадина пред њима и угоди Ироду.

7 
Зато и с клетвом обећа јој дати шта год заиште.

8 
А она научена од матере своје: Дај ми, рече, овде на кругу главу Јована крститеља.

9 
И забрину се цар; али клетве ради и оних који се гошћаху с њим, заповеди јој дати.

10 
 И посла те посекоше Јована у тамници.

11 
 И донесоше главу његову на кругу, и дадоше девојци, и однесе је матери својој.

12 
И дошавши ученици његови, узеше тело његово и укопаше га; и додјоше Исусу те јавише.

13 
И чувши Исус, отиде оданде у ладји у пусто место насамо. А кад то чуше људи, идоше за Нјим пешице из градова.

14 
И изашавши Исус виде многи народ, и сажали му се за њих, и исцели болеснике њихове.

15 
 А пред вече приступише к Нјему ученици Нјегови говорећи: Овде је пусто место, а доцкан је већ; отпусти народ нека иде у села да купи себи хране.

16 
 А Исус рече им: Не треба да иду; подајте им ви нека једу.

17 
А они рекоше Му: Немамо овде до само пет хлебова и две рибе.

18 
А Он рече: Донесите ми их овамо.

19 
И заповеди народу да поседају по трави; па узе оних пет хлебова и две рибе, и погледавши на небо благослови, и преломивши даде ученицима својим, а ученици народу.

20 
 И једоше сви, и наситише се, и накупише комада што претече дванаест котарица пуних.

21 
 А оних што су јели беше људи око пет хиљада, осим жена и деце.

22 
И одмах натера Исус ученике своје да удју у ладју и напред да иду на оне стране док Он отпусти народ.

23 
И одступивши народ попе се на гору сам да се моли Богу. И увече беше онде сам.

24 
А ладја беше насред мора у невољи од валова, јер беше противан ветар.

25 
 А у четврту стражу ноћи отиде к њима Исус идући по мору.

26 
 И видевши Га ученици по мору где иде, поплашише се говорећи: То је утвара; и од страха повикаше.

27 
А Исус одмах рече им говорећи: Не бојте се; ја сам, не плашите се.

28 
А Петар одговарајући рече: Господе! Ако си Ти, реци ми да додјем к Теби по води.

29 
А Он рече: Ходи. И изишавши из ладје Петар идјаше по води да додје к Исусу.

30 
 Но видећи ветар велики уплаши се, и почевши се топити, повика говорећи: Господе, помагај!

31 
 И одмах Исус пруживши руку ухвати Петра, и рече му: Маловерни! Зашто се посумња?

32 
И кад удјоше у ладју, преста ветар.

33 
А који беху у ладји приступише и поклонише Му се говорећи: Ваистину Ти си Син Божји.

34 
И прешавши додјоше у земљу генисаретску.

35 
 И познавши Га људи из оног места, послаше по свој оној околини, и донесоше к Нјему све болеснике.

36 
 И мољаху Га да се само дотакну скута од Нјегове хаљине; и који се дотакоше оздравише.