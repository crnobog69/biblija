<!doctype html>
<html lang="sr">
<head>
<meta http-equiv="Content-Type" content="text/html; charset=UTF-8" />
<title>Mateju - МАТЕЈ 22 : Biblija - Novi zavet</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>  Mateju </h1>
<p class="ym-noprint">
<a href="1.htm#0" class="chap"> 1</a>
<a href="2.htm#0" class="chap"> 2</a>
<a href="3.htm#0" class="chap"> 3</a>
<a href="4.htm#0" class="chap"> 4</a>
<a href="5.htm#0" class="chap"> 5</a>
<a href="6.htm#0" class="chap"> 6</a>
<a href="7.htm#0" class="chap"> 7</a>
<a href="8.htm#0" class="chap"> 8</a>
<a href="9.htm#0" class="chap"> 9</a>
<a href="10.htm#0" class="chap"> 10</a>
<a href="11.htm#0" class="chap"> 11</a>
<a href="12.htm#0" class="chap"> 12</a>
<a href="13.htm#0" class="chap"> 13</a>
<a href="14.htm#0" class="chap"> 14</a>
<a href="15.htm#0" class="chap"> 15</a>
<a href="16.htm#0" class="chap"> 16</a>
<a href="17.htm#0" class="chap"> 17</a>
<a href="18.htm#0" class="chap"> 18</a>
<a href="19.htm#0" class="chap"> 19</a>
<a href="20.htm#0" class="chap"> 20</a>
<a href="21.htm#0" class="chap"> 21</a>
<span class="chapread">22</span>
<a href="23.htm#0" class="chap"> 23</a>
<a href="24.htm#0" class="chap"> 24</a>
<a href="25.htm#0" class="chap"> 25</a>
<a href="26.htm#0" class="chap"> 26</a>
<a href="27.htm#0" class="chap"> 27</a>
<a href="28.htm#0" class="chap"> 28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>поглавље 22 </h3>
<!--... the Word of God:--><span class="dimver">   
</span>
<p><span class="verse" id="1">1 </span>I odgovarajući Isus opet reče im u pričama govoreći:
<br /><span class="verse" id="2">2 </span>Carstvo je nebesko kao čovek car koji načini svadbu sinu svom.
<br /><span class="verse" id="3">3 </span>I posla sluge svoje da zovu zvanice na svadbu; i ne hteše doći.
<br /><span class="verse" id="4">4 </span>Opet posla druge sluge govoreći: Kažite zvanicama: Evo sam obed svoj ugotovio, i junci moji i hranjenici poklani su, i sve je gotovo; dodjite na svadbu.
<br /><span class="verse" id="5">5 </span> A oni ne marivši otidoše ovaj u polje svoje, a ovaj k trgovini svojoj.
<br /><span class="verse" id="6">6 </span> A ostali uhvatiše sluge njegove, izružiše ih, i pobiše ih.
<br /><span class="verse" id="7">7 </span>A kad to ču car onaj, razgnevi se i poslavši vojsku svoju pogubi krvnike one, i grad njihov zapali.
<br /><span class="verse" id="8">8 </span>Tada reče slugama svojim: Svadba je dakle gotova, a zvanice ne biše dostojne.
<br /><span class="verse" id="9">9 </span>Idite dakle na raskršće i koga god nadjete, dozovite na svadbu.
<br /><span class="verse" id="10">10 </span> I izišavši sluge one na raskršća sabraše sve koje nadjoše, zle i dobre; i stolovi napuniše se gostiju.
<br /><span class="verse" id="11">11 </span> Izašavši pak car da vidi goste ugleda onde čoveka neobučenog u svadbeno ruho.
<br /><span class="verse" id="12">12 </span>I reče mu: Prijatelju! Kako si došao amo bez svadbenog ruha? A on oćute.
<br /><span class="verse" id="13">13 </span>Tada reče car slugama: Svežite mu ruke i noge, pa ga uzmite te bacite u tamu najkrajnju; onde će biti plač i škrgut zuba.
<br /><span class="verse" id="14">14 </span>Jer su mnogi zvani, ali je malo izbranih.
<br /><span class="verse" id="15">15 </span> Tada otidoše fariseji i načiniše veće kako bi Ga uhvatili u reči.
<br /><span class="verse" id="16">16 </span> I poslaše k Njemu učenike svoje s Irodovcima, te rekoše: Učitelju! Znamo da si istinit, i putu Božjem zaista učiš, i ne mariš ni za koga, jer ne gledaš ko je ko.
<br /><span class="verse" id="17">17 </span>Kaži nam dakle šta misliš ti? Treba li dati harač ćesaru ili ne?
<br /><span class="verse" id="18">18 </span>Razumevši Isus lukavstvo njihovo reče: Što me kušate, licemeri?
<br /><span class="verse" id="19">19 </span>Pokažite mi novac harački. A oni donesoše Mu novac.
<br /><span class="verse" id="20">20 </span> I reče im: Čiji je obraz ovaj i natpis?
<br /><span class="verse" id="21">21 </span> I rekoše Mu: Ćesarev. Tada reče im: Podajte dakle ćesarevo ćesaru, i Božje Bogu.
<br /><span class="verse" id="22">22 </span>I čuvši diviše se, i ostavivši Ga otidoše.
<br /><span class="verse" id="23">23 </span>Taj dan pristupiše k Njemu sadukeji koji govore da nema vaskrsenja, i upitaše Ga
<br /><span class="verse" id="24">24 </span>Govoreći: Učitelju! Mojsije reče: Ako ko umre bez dece, da uzme brat njegov ženu njegovu i da podigne seme bratu svom.
<br /><span class="verse" id="25">25 </span> U nas beše sedam braće; i prvi oženivši se umre, i ne imavši poroda ostavi ženu svoju bratu svom.
<br /><span class="verse" id="26">26 </span> A tako i drugi, i treći, sve do sedmog.
<br /><span class="verse" id="27">27 </span>A posle svih umre i žena.
<br /><span class="verse" id="28">28 </span>O vaskrsenju dakle koga će od sedmorice biti žena? Jer je za svima bila.
<br /><span class="verse" id="29">29 </span>A Isus odgovarajući reče im: Varate se, ne znajući Pisma ni sile Božje.
<br /><span class="verse" id="30">30 </span> Jer o vaskrsenju niti će se ženiti ni udavati; nego su kao andjeli Božji na nebu.
<br /><span class="verse" id="31">31 </span> A za vaskrsenje mrtvih niste li čitali šta vam je rekao Bog govoreći:
<br /><span class="verse" id="32">32 </span>Ja sam Bog Avraamov, i Bog Isakov, i Bog Jakovljev! Nije Bog Bog mrtvih, nego živih.
<br /><span class="verse" id="33">33 </span>I čuvši narod divljaše se nauci Njegovoj.
<br /><span class="verse" id="34">34 </span>A fariseji čuvši da posrami sadukeje sabraše se zajedno.
<br /><span class="verse" id="35">35 </span> I upita jedan od njih zakonik kušajući Ga i govoreći:
<br /><span class="verse" id="36">36 </span> Učitelju! Koja je zapovest najveća u zakonu?
<br /><span class="verse" id="37">37 </span>A Isus reče mu: Ljubi Gospoda Boga svog svim srcem svojim, i svom dušom svojom, i svom misli svojom.
<br /><span class="verse" id="38">38 </span>Ovo je prva i najveća zapovest.
<br /><span class="verse" id="39">39 </span>A druga je kao i ova: Ljubi bližnjeg svog kao samog sebe.
<br /><span class="verse" id="40">40 </span> O ovima dvema zapovestima visi sav zakon i proroci.
<br /><span class="verse" id="41">41 </span> A kad se sabraše fariseji, upita ih Isus
<br /><span class="verse" id="42">42 </span>Govoreći: Šta mislite za Hrista, čiji je sin? Rekoše Mu: Davidov.
<br /><span class="verse" id="43">43 </span>Reče im: Kako dakle David Njega duhom naziva Gospodom govoreći:
<br /><span class="verse" id="44">44 </span>Reče Gospod Gospodu mom: Sedi meni s desne strane, dok položim neprijatelje Tvoje podnožje nogama Tvojim?
<br /><span class="verse" id="45">45 </span> Kad dakle David naziva Njega Gospodom, kako mu je sin?
<br /><span class="verse" id="46">46 </span> I niko Mu ne mogaše odgovoriti reči; niti smede ko od tog dana da Ga zapita više.
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
