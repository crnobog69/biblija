<!doctype html>
<html lang="sr">
<head>
<meta http-equiv="Content-Type" content="text/html; charset=UTF-8" />
<title>Mateju - МАТЕЈ 26 : Biblija - Novi zavet</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>  Mateju </h1>
<p class="ym-noprint">
<a href="1.htm#0" class="chap"> 1</a>
<a href="2.htm#0" class="chap"> 2</a>
<a href="3.htm#0" class="chap"> 3</a>
<a href="4.htm#0" class="chap"> 4</a>
<a href="5.htm#0" class="chap"> 5</a>
<a href="6.htm#0" class="chap"> 6</a>
<a href="7.htm#0" class="chap"> 7</a>
<a href="8.htm#0" class="chap"> 8</a>
<a href="9.htm#0" class="chap"> 9</a>
<a href="10.htm#0" class="chap"> 10</a>
<a href="11.htm#0" class="chap"> 11</a>
<a href="12.htm#0" class="chap"> 12</a>
<a href="13.htm#0" class="chap"> 13</a>
<a href="14.htm#0" class="chap"> 14</a>
<a href="15.htm#0" class="chap"> 15</a>
<a href="16.htm#0" class="chap"> 16</a>
<a href="17.htm#0" class="chap"> 17</a>
<a href="18.htm#0" class="chap"> 18</a>
<a href="19.htm#0" class="chap"> 19</a>
<a href="20.htm#0" class="chap"> 20</a>
<a href="21.htm#0" class="chap"> 21</a>
<a href="22.htm#0" class="chap"> 22</a>
<a href="23.htm#0" class="chap"> 23</a>
<a href="24.htm#0" class="chap"> 24</a>
<a href="25.htm#0" class="chap"> 25</a>
<span class="chapread">26</span>
<a href="27.htm#0" class="chap"> 27</a>
<a href="28.htm#0" class="chap"> 28</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>поглавље 26 </h3>
<!--... the Word of God:--><span class="dimver">   
</span>
<p><span class="verse" id="1">1 </span>I kad svrši Isus reči ove, reče učenicima svojim:
<br /><span class="verse" id="2">2 </span>Znate da će do dva dana biti pasha, i Sina čovečijeg predaće da se razapne.
<br /><span class="verse" id="3">3 </span>Tada skupiše se glavari sveštenički i književnici i starešine narodne u dvor poglavara svešteničkog po imenu Kajafe;
<br /><span class="verse" id="4">4 </span>I svetovaše se kako bi Isusa iz prevare uhvatili i ubili.
<br /><span class="verse" id="5">5 </span> I govorahu: Ali ne o prazniku, da se ne bi narod pobunio.
<br /><span class="verse" id="6">6 </span> A kad Isus beše u Vitaniji u kući Simona gubavog,
<br /><span class="verse" id="7">7 </span>Pristupi k Njemu žena sa sklenicom mira mnogocenog, i izli na glavu Njegovu kad sedjaše za trpezom.
<br /><span class="verse" id="8">8 </span>A kad videše to učenici Njegovi, rasrdiše se govoreći: Zašto se čini takva šteta?
<br /><span class="verse" id="9">9 </span>Jer se moglo ovo prodati skupo i novci dati siromasima.
<br /><span class="verse" id="10">10 </span> A kad razume Isus, reče im: Šta smetate ženu? Ona učini dobro delo na meni.
<br /><span class="verse" id="11">11 </span> Jer siromahe imate svagda sa sobom, a mene nemate svagda.
<br /><span class="verse" id="12">12 </span>A ona izlivši miro ovo na telo moje za ukop me prigotovi.
<br /><span class="verse" id="13">13 </span>Zaista vam kažem: gde se god uspropoveda ovo jevandjelje po svemu svetu, kazaće se i to za spomen njen što učini ona.
<br /><span class="verse" id="14">14 </span>Tada jedan od dvanaestorice, po imenu Juda Iskariotski, otide ka glavarima svešteničkim,
<br /><span class="verse" id="15">15 </span> I reče: Šta ćete mi dati da vam ga izdam? A oni mu obrekoše trideset srebrnika.
<br /><span class="verse" id="16">16 </span> I otada tražaše zgodu da Ga izda.
<br /><span class="verse" id="17">17 </span>A u prvi dan presnih hlebova pristupiše učenici k Isusu govoreći: Gde ćeš da ti zgotovimo pashu da jedeš?
<br /><span class="verse" id="18">18 </span>A On reče: Idite u grad k tome i tome, i kažite mu: Učitelj kaže: vreme je moje blizu, u tebe ću da učinim pashu s učenicima svojim.
<br /><span class="verse" id="19">19 </span>I učiniše učenici kako im zapovedi Isus, i ugotoviše pashu.
<br /><span class="verse" id="20">20 </span> A kad bi uveče, sede za trpezu sa dvanaestoricom.
<br /><span class="verse" id="21">21 </span> I kad jedjahu reče im: Zaista vam kažem: jedan izmedju vas izdaće me.
<br /><span class="verse" id="22">22 </span>I zabrinuvši se vrlo počeše svaki govoriti Mu: Da nisam ja, Gospode?
<br /><span class="verse" id="23">23 </span>A On odgovarajući reče: Koji umoči sa mnom ruku u zdelu onaj će me izdati.
<br /><span class="verse" id="24">24 </span>Sin čovečiji dakle ide kao što je pisano za Njega; ali teško onom čoveku koji izda Sina čovečijeg; bolje bi mu bilo da se nije ni rodio onaj čovek.
<br /><span class="verse" id="25">25 </span> A Juda, izdajnik Njegov, odgovarajući reče: Da nisam ja, ravi? Reče mu: Ti kaza.
<br /><span class="verse" id="26">26 </span> I kad jedjahu, uze Isus hleb i blagoslovivši prelomi ga, i davaše učenicima, i reče: Uzmite, jedite; ovo je telo moje.
<br /><span class="verse" id="27">27 </span>I uze čašu i davši hvalu dade im govoreći: Pijte iz nje svi;
<br /><span class="verse" id="28">28 </span>Jer je ovo krv moja novog zaveta koja će se proliti za mnoge radi otpuštenja greha.
<br /><span class="verse" id="29">29 </span>Kažem vam pak da neću odsad piti od ovog roda vinogradskog do onog dana kad ću piti s vama novog u carstvu Oca svog.
<br /><span class="verse" id="30">30 </span> I otpojavši hvalu izidjoše na goru maslinsku.
<br /><span class="verse" id="31">31 </span> Tada reče im Isus: Svi ćete se vi sablazniti o mene ovu noć; jer u pismu stoji: Udariću pastira i ovce od stada razbežaće se.
<br /><span class="verse" id="32">32 </span>A po vaskrsenju svom ja idem pred vama u Galileju.
<br /><span class="verse" id="33">33 </span>A Petar reče Mu: Ako se i svi sablazne o tebe ja se neću nikad sablazniti.
<br /><span class="verse" id="34">34 </span>Reče mu Isus: Zaista ti kažem: noćas dok petao ne zapeva tri puta ćeš me se odreći.
<br /><span class="verse" id="35">35 </span> Reče Njemu Petar: Da bih znao i umreti s Tobom neću Te se odreći. Tako i svi učenici rekoše.
<br /><span class="verse" id="36">36 </span> Tada dodje Isus s njima u selo koje se zove Getsimanija, i reče učenicima: Sedite tu dok ja idem tamo da se pomolim Bogu.
<br /><span class="verse" id="37">37 </span>I uzevši Petra i oba sina Zevedejeva zabrinu se i poče tužiti.
<br /><span class="verse" id="38">38 </span>Tada reče im Isus: Žalosna je duša moja do smrti; počekajte ovde, i stražite sa mnom.
<br /><span class="verse" id="39">39 </span>I otišavši malo pade na lice svoje moleći se i govoreći: Oče moj! Ako je moguće da me mimoidje čaša ova; ali opet ne kako ja hoću nego kako Ti.
<br /><span class="verse" id="40">40 </span> I došavši k učenicima nadje ih gde spavaju, i reče Petru: Zar ne mogoste jedan čas postražiti sa mnom?
<br /><span class="verse" id="41">41 </span> Stražite i molite se Bogu da ne padnete u napast; jer je duh srčan, ali je telo slabo.
<br /><span class="verse" id="42">42 </span>Opet po drugi put otide i pomoli se govoreći: Oče moj! Ako me ne može čaša ova mimoići da je ne pijem, neka bude volja Tvoja.
<br /><span class="verse" id="43">43 </span>I došavši nadje ih opet gde spavaju; jer im behu oči otežale.
<br /><span class="verse" id="44">44 </span>I ostavivši ih otide opet i treći put te se pomoli govoreći one iste reči.
<br /><span class="verse" id="45">45 </span> Tada dodje k učenicima svojim i reče im: Jednako spavate i počivate; evo se približi čas, i Sin čovečiji predaje se u ruke grešnika.
<br /><span class="verse" id="46">46 </span> Ustanite da idemo; evo se približi izdajnik moj.
<br /><span class="verse" id="47">47 </span>I dok On još tako govoraše, gle, Juda, jedan od dvanaestorice, dodje, i s njim ljudi mnogi s noževima i s koljem od glavara svešteničkih i starešina narodnih.
<br /><span class="verse" id="48">48 </span>A izdajnik Njegov dade im znak govoreći: Koga ja celivam onaj je; držite ga.
<br /><span class="verse" id="49">49 </span>I odmah pristupivši k Isusu reče: Zdravo, ravi! I celiva Ga.
<br /><span class="verse" id="50">50 </span> A Isus reče mu: Prijatelju! Šta ćeš ti ovde? Tada pristupivši digoše ruke na Isusa i uhvatiše Ga.
<br /><span class="verse" id="51">51 </span> I gle, jedan od onih što behu sa Isusom mašivši se rukom izvadi nož svoj te udari slugu poglavara svešteničkog, i odseče mu uho.
<br /><span class="verse" id="52">52 </span>Tada reče mu Isus: Vrati nož svoj na mesto njegovo; jer svi koji se maše za nož od noža će izginuti.
<br /><span class="verse" id="53">53 </span>Ili misliš ti da ja ne mogu sad umoliti Oca svog da mi pošalje više od dvanaest legeona andjela?
<br /><span class="verse" id="54">54 </span>Ali kako bi se ispunilo šta stoji u pismu da ovo treba da bude?
<br /><span class="verse" id="55">55 </span> U taj čas reče Isus ljudima: Kao na hajduka izišli ste s noževima i s koljem da me uhvatite, a svaki dan sam kod vas sedeo učeći u crkvi, i ne uhvatiste me.
<br /><span class="verse" id="56">56 </span> A ovo sve bi da se zbudu pisma proročka. Tada učenici svi ostaviše Ga, i pobegoše.
<br /><span class="verse" id="57">57 </span>I oni što uhvatiše Isusa odvedoše Ga poglavaru svešteničkom, Kajafi, gde se književnici i starešine sabraše.
<br /><span class="verse" id="58">58 </span>A Petar idjaše za Njim izdaleka do dvora poglavara svešteničkog i ušavši unutra sede sa slugama da vidi svršetak.
<br /><span class="verse" id="59">59 </span>A glavari sveštenički i starešine i sav sabor tražahu lažna svedočanstva na Isusa da bi Ga ubili;
<br /><span class="verse" id="60">60 </span> I ne nadjoše; i premda mnogi lažni svedoci dolaziše, ne nadjoše. Najposle dodjoše dva lažna svedoka,
<br /><span class="verse" id="61">61 </span> I rekoše: On je kazao: Ja mogu razvaliti crkvu Božju i za tri dana načiniti je.
<br /><span class="verse" id="62">62 </span>I ustavši poglavar sveštenički reče Mu: Zar ništa ne odgovaraš što ovi na tebe svedoče?
<br /><span class="verse" id="63">63 </span>A Isus je ćutao. I poglavar sveštenički odgovarajući reče Mu: Zaklinjem te živim Bogom da nam kažeš jesi li ti Hristos sin Božji?
<br /><span class="verse" id="64">64 </span>Reče mu Isus: Ti kaza. Ali ja vam kažem: odsele ćete videti Sina čovečijeg gde sedi s desne strane sile i ide na oblacima nebeskim.
<br /><span class="verse" id="65">65 </span> Tada poglavar sveštenički razdre haljine svoje govoreći: Huli na Boga; šta nam trebaju više svedoci? Evo sad čuste hulu njegovu.
<br /><span class="verse" id="66">66 </span> Šta mislite? A oni odgovarajući rekoše: Zaslužio je smrt.
<br /><span class="verse" id="67">67 </span>Tada pljunuše Mu u lice, i udariše Ga po licu, a jedni Mu daše i priuške
<br /><span class="verse" id="68">68 </span>Govoreći: Proreci nam, Hriste, ko te udari?
<br /><span class="verse" id="69">69 </span>A Petar sedjaše napolju na dvoru, i pristupi k njemu jedna sluškinja govoreći: i ti si bio s Isusom Galilejcem.
<br /><span class="verse" id="70">70 </span> A on se odreče pred svima govoreći: Ne znam šta govoriš.
<br /><span class="verse" id="71">71 </span> A kad izidje k vratima ugleda ga druga, i reče onima što behu onde: i ovaj beše sa Isusom Nazarećaninom.
<br /><span class="verse" id="72">72 </span>On opet odreče se kletvom: Ne znam tog čoveka.
<br /><span class="verse" id="73">73 </span>A malo potom pristupiše oni što stajahu i rekoše Petru: Vaistinu i ti si od njih; jer te i govor tvoj izdaje.
<br /><span class="verse" id="74">74 </span>Tada se poče kleti i preklinjati da ne zna tog čoveka. I odmah zapeva petao.
<br /><span class="verse" id="75">75 </span> I opomenu se Petar reči Isusove što mu je rekao: Dok petao ne zapeva tri puta ćeš me se odreći. I izašavši napolje plaka gorko.
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="27.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
