поглавље 40 






1 
А Господ опет одговарајући Јову из вихора рече:

2 
Опаши се сада као човек; ја ћу те питати, а ти ми казуј.

3 
Хоћеш ли ти уништити мој суд? Хоћеш ли мене осудити да би себе оправдао?

4 
Је ли у тебе мишица као у Бога? Грмиш ли гласом као Он?

5 
 Окити се сада чашћу и величанством, у славу и красоту обуци се.

6 
 Проспи јарост гнева свог, и погледај све поносите, и обори их.

7 
Погледај све поносите, и понизи их, и потри безбожнике на месту њиховом.

8 
Затрпај их све у прах, и повежи им лице на скривеном месту.

9 
Тада ћу те и ја хвалити да те чува десница твоја.

10 
 А гле, слон, ког сам створио с тобом, једе траву као во;

11 
 Гле, снага му је у бедрима његовим, и сила му је у пупку трбуха његовог;

12 
Диже реп свој као кедар, жиле од јаја његових сплетене су као гране;

13 
Кости су му као цеви бронзане, зглавци као полуге гвоздене.

14 
Он је прво измедју дела Божијих, Творац његов дао му је мач.

15 
 Горе носе му пићу, и све зверје пољско игра се онде.

16 
 У хладу леже, у густој трсци и глибу.

17 
Граната дрвета заклањају га сеном својим, и опкољавају га врбе на потоцима.

18 
Гле, уставља реку да не тече, узда се да ће испити Јордан губицом својом.

19 
Хоће ли га ко ухватити на очи његове? Замку му провући кроз нос?

20 
 Хоћеш ли удицом извући крокодила или ужем подвезати му језик?

21 
 Хоћеш ли му провући ситу кроз нос? Или му шиљком провртети чељусти?

22 
Хоће ли те много молити, или ће ти ласкати?

23 
Хоће ли учинити веру с тобом да га узмеш да ти буде слуга до века?

24 
Хоћеш ли се играти с њим као с птицом, или ћеш га везати девојкама својим? (40:25) Хоће ли се њим частити другови? Разделити га медју трговце? (40:26) Хоћеш ли му напунити кожу шиљцима и главу оствама? (40:27) Дигни на њ руку своју; нећеш више помињати боја. (40:28) Гле, залуду је надати му се; кад га само угледа човек, не пада ли?