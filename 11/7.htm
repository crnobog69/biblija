<!doctype html>
<html lang="sr">
<head>
<meta http-equiv="Content-Type" content="text/html; charset=UTF-8" />
<title>1. Kraljevima 7 : Biblija - Stari zavet</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> 1. Kraljevima </h1>
<p class="ym-noprint">
<a href="1.htm#0" class="chap"> 1</a>
<a href="2.htm#0" class="chap"> 2</a>
<a href="3.htm#0" class="chap"> 3</a>
<a href="4.htm#0" class="chap"> 4</a>
<a href="5.htm#0" class="chap"> 5</a>
<a href="6.htm#0" class="chap"> 6</a>
<span class="chapread">7</span>
<a href="8.htm#0" class="chap"> 8</a>
<a href="9.htm#0" class="chap"> 9</a>
<a href="10.htm#0" class="chap"> 10</a>
<a href="11.htm#0" class="chap"> 11</a>
<a href="12.htm#0" class="chap"> 12</a>
<a href="13.htm#0" class="chap"> 13</a>
<a href="14.htm#0" class="chap"> 14</a>
<a href="15.htm#0" class="chap"> 15</a>
<a href="16.htm#0" class="chap"> 16</a>
<a href="17.htm#0" class="chap"> 17</a>
<a href="18.htm#0" class="chap"> 18</a>
<a href="19.htm#0" class="chap"> 19</a>
<a href="20.htm#0" class="chap"> 20</a>
<a href="21.htm#0" class="chap"> 21</a>
<a href="22.htm#0" class="chap"> 22</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>поглавље 7 </h3>
<!--... the Word of God:--><span class="dimver">   
</span>
<p><span class="verse" id="1">1 </span>Potom zida Solomun sebi dom trinaest godina, i svrši ga.
<br /><span class="verse" id="2">2 </span>Sazida i dom iz šume livanske, sto lakata dug i pedeset lakata širok i trideset lakata visok, na četiri reda stupova kedrovih, s gredama kedrovim svrh stupova.
<br /><span class="verse" id="3">3 </span>I beše pokriven drvetom kedrovim gore na gredama, koje behu na četrdeset i pet stupova, po petnaest u jednom redu.
<br /><span class="verse" id="4">4 </span>I prozora behu tri reda, prozor nad prozorom u tri reda.
<br /><span class="verse" id="5">5 </span> I sva vrata i pragovi behu na četiri ugla, i prozori, i jedan prozor beše prema drugom u tri reda.
<br /><span class="verse" id="6">6 </span> I načini trem od stupova, pedeset lakata dug i trideset lakata širok; i taj trem beše spreda, i stupovi i grede behu spreda.
<br /><span class="verse" id="7">7 </span>I načini trem u kome beše presto, gde sudjaše, trem sudski, koji beše obložen kedrom od poda do vrha.
<br /><span class="verse" id="8">8 </span>U njegovoj kući gde življaše beše drugi trem iza onog trema, posao beše isti. Načini dom i kćeri Faraonovoj, kojom se oženi Solomun, kao taj trem.
<br /><span class="verse" id="9">9 </span>Sve ovo beše od skupocenog kamena, tesanog na meru i pilom sečenog, iznutra i spolja, od poda do krova, i spolja do velikog trema.
<br /><span class="verse" id="10">10 </span> I temelj beše od kamenja skupocenog, kamenja velikog, od deset lakata i od osam lakata.
<br /><span class="verse" id="11">11 </span> A odozgo beše kamenje skupoceno na meru tesano i daske kedrove.
<br /><span class="verse" id="12">12 </span>I veliki trem unaokolo imaše tri reda kamenja tesanog i jedan red kedrovih brvana, kao trem unutrašnji doma Gospodnjeg i kao trem istog doma.
<br /><span class="verse" id="13">13 </span>I posla car Solomun i pozva Hirama iz Tira.
<br /><span class="verse" id="14">14 </span>A on beše sin jedne udovice od plemena Neftalimovog a otac mu beše iz Tira, umetnik bronzarski, vrlo vešt i razuman, te umeše svašta graditi od bronze; on došav k caru Solomunu izradi mu sav posao.
<br /><span class="verse" id="15">15 </span> Sali dva stupa od bronze, jedan stup beše od osamnaest lakata u visinu, a unaokolo od dvanaest lakata; takav beše i drugi stup.
<br /><span class="verse" id="16">16 </span> I načini dva oglavlja da se metnu odozgo na stupove, salivena od bronze; pet lakata beše visoko jedno oglavlje i pet lakata beše visoko drugo oglavlje.
<br /><span class="verse" id="17">17 </span>I pletenice isprepletane i vrpce kao verige načini na oglavlja, koja behu na vrh stupova, sedam na jedno oglavlje i sedam na drugo oglavlje.
<br /><span class="verse" id="18">18 </span>Tako načini i na stupove i dva reda šipaka na jednu pletenicu unaokolo da pokrivaju oglavlje koje beše na vrhu; tako načini i na drugom oglavlju.
<br /><span class="verse" id="19">19 </span>I na ta dva oglavlja navrh stupova u tremu behu načinjeni ljiljani od četiri lakta.
<br /><span class="verse" id="20">20 </span> I na dva oglavlja na dva stupa behu odozgo i prema sredini pod pletenicama šipci, kojih beše dvesta u dva reda unaokolo na jednom i na drugom oglavlju.
<br /><span class="verse" id="21">21 </span> I postavi te stupove u tremu crkvenom, i postavivši desni stup nazva ga Jahin, potom postaviše stup levi nazva ga Voas.
<br /><span class="verse" id="22">22 </span>I navrh stupova namesti izradjeno cveće ljiljanovo. I tako svršiše stupove.
<br /><span class="verse" id="23">23 </span>I sali more; deset lakata beše mu od jednog kraja do drugog, okruglo unaokolo, a pet lakata beše visoko, a unaokolo mu beše trideset lakata.
<br /><span class="verse" id="24">24 </span>I ispod kraja njegovog behu ispupčene kao jabuke svuda unaokolo po deset na jedan lakat, kojima beše optočeno more unaokolo, dva reda jabuka beše saliveno s njim.
<br /><span class="verse" id="25">25 </span> I stajaše na dvanaest volova; tri gledahu na sever, tri gledahu na zapad, tri gledahu na jug, a tri gledahu na istok; a more stajaše na njima odozgo, i zadnja strana svih njih beše unutra.
<br /><span class="verse" id="26">26 </span> Debljina mu beše s podlanice a kraj mu beše kao kraj u čaše, kao cvet ljiljanov, a primaše dve hiljade vata.
<br /><span class="verse" id="27">27 </span>I načini deset podnožja od bronze, u dužinu od četiri lakta beše svako podnožje, a u širinu od četiri lakta, a u visinu od tri lakta.
<br /><span class="verse" id="28">28 </span>A naprava beše u svakog podnožja ovakva: Oplata beše u njih unaokolo, i oplata beše izmedju uglova.
<br /><span class="verse" id="29">29 </span>A na oplati medju uglovima behu lavovi i volovi i heruvimi; a na uglovima beše stupac odozgo, a ispod lavova i volova beše venac kovan.
<br /><span class="verse" id="30">30 </span> I pod svakim podnožjem behu po četiri točka od bronze s pločama bronzanim, i na četiri ugla behu kao ramena, i pod svakom umivaonicom behu ta ramena salivena prema svakom vencu.
<br /><span class="verse" id="31">31 </span> Dubina umivaonici od vrha do dna nad stupcem beše s lakta, i u vrhu beše okrugla kao i stupac koji beše od podrug lakta, i po vrhu joj beše rezano, a oplata joj beše na četiri ugla, ne okrugla.
<br /><span class="verse" id="32">32 </span>I tako po četiri točka behu pod tom oplatom, i osovine točkovima izlažahu na podnožju, i svaki točak beše visok podrug lakta.
<br /><span class="verse" id="33">33 </span>I naprava u tih točkova beše kao naprava u točkova kolskih; osovine njihove, glavčine, naplaci i paoci, sve beše liveno.
<br /><span class="verse" id="34">34 </span>I četiri ramena behu na četiri ugla u svakog podnožja, iz podnožja izlažahu njegova ramena.
<br /><span class="verse" id="35">35 </span> A odozgo u podnožja beše visine po lakta, koja beše svuda okrugla, i odozgo na podnožju behu strane njegove i oplate koje izlažahu iz njega.
<br /><span class="verse" id="36">36 </span> I po stranama njegovim i po oplatama njegovim izrezah heruvime, lavove i palme, jedno do drugog uz vence unaokolo.
<br /><span class="verse" id="37">37 </span>Na taj način načini deset podnožja; sva behu jednako salivena, jedne mere i jedne naprave.
<br /><span class="verse" id="38">38 </span>I načini deset umivaonica od bronze; po četrdeset vata uzimaše jedna umivaonica, i svaka umivaonica beše od četiri lakta; po jedna umivaonica stajaše na svakom podnožju od deset podnožja.
<br /><span class="verse" id="39">39 </span>I namesti pet podnožja na desnoj strani doma, i pet na levoj strani doma, a more namesti na desnu stranu doma prema istoku s juga.
<br /><span class="verse" id="40">40 </span> Tako načini Hiram umivaonice i lopate i kotliće; i svrši Hiram sav posao koji radi caru Solomunu za dom Gospodnji:
<br /><span class="verse" id="41">41 </span> Dva stupa i dva oglavlja okrugla navrh dva stupa, i dve pletenice da pokrivaju ona dva oglavlja okrugla navrh stupova;
<br /><span class="verse" id="42">42 </span>I četiri stotine šipaka na dve pletenice; dva reda šipaka na svakoj pletenici, da pokrivaju dva oglavlja okrugla navrh stupova;
<br /><span class="verse" id="43">43 </span>I deset podnožja, i deset umivaonica na njima;
<br /><span class="verse" id="44">44 </span>I more jedno, i volova dvanaest pod morem;
<br /><span class="verse" id="45">45 </span> I lonce i lopate i kotliće; a svi sudovi što načini Hiram caru Solomunu za dom Gospodnji behu od bronze ugladjene.
<br /><span class="verse" id="46">46 </span> To je car salivao u ravnici jordanskoj u zemlji ilovači izmedju Sohota i Sartana.
<br /><span class="verse" id="47">47 </span>I Solomun ne izmeri te sudove jer ih beše vrlo mnogo, ne tražiše težinu bronze.
<br /><span class="verse" id="48">48 </span>Načini Solomun i sve drugo posudje za dom Gospodnji: zlatni oltar, i zlatni sto, na kome stajahu hlebovi postavljeni,
<br /><span class="verse" id="49">49 </span>I pet svećnjaka s desne strane i pet s leve strane pred svetinjom od čistog zlata, cvetove i žiške i usekače od zlata,
<br /><span class="verse" id="50">50 </span> I čaše i viljuške i kotliće, i kadionice i mašice od čistog zlata; i čepovi na vratima unutrašnjeg doma svetinje nad svetinjama, i čepovi na vratima crkvenim behu od zlata.
<br /><span class="verse" id="51">51 </span> I tako se svrši sav posao koji uradi car Solomun domu Gospodnjem; i unese Solomun šta beše posvetio David otac njegov srebro i zlato i sudove, i ostavi u riznicu doma Gospodnjeg.
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="8.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
