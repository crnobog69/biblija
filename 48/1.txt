Га

поглавље 1 






1 
Павле апостол, ни од људи, ни кроз човека, него кроз Исуса Христа и Бога Оца, који Га васкрсе из мртвих,

2 
И сва браћа која су са мном, црквама галатским:

3 
Благодат вам и мир од Бога Оца и Господа нашег Исуса Христа,

4 
Који даде себе за грехе наше да избави нас од садашњег света злог, по вољи Бога и Оца нашег,

5 
 Коме слава ва век века. Амин.

6 
 Чудим се да се тако одмах одвраћате на друго јевандјеље од Оног који вас позва благодаћу Христовом,

7 
Које није друго, само што неки сметају вас, и хоће да изврну јевандјеље Христово.

8 
Али ако и ми, или андјео с неба јави вам јевандјеље другачије него што вам јависмо, проклет да буде!

9 
Као што пре рекосмо и сад опет велим: ако вам ко јави јевандјеље другачије него што примисте, проклет да буде!

10 
 Зар ја сад људе наговарам или Бога? Или тражим људима да угадјам? Јер кад бих ја још људима угадјао, онда не бих био слуга Христов.

11 
 Али вам дајем на знање, браћо, да оно јевандјеље које сам ја јавио, није по човеку.

12 
Јер га ја не примих од човека, нити научих, него откривењем Исуса Христа.

13 
Јер сте чули моје живљење некад у Јеврејству, да сам одвише гонио цркву Божију и раскопавао је.

14 
И напредовах у Јеврејству већма од многих врсника својих у роду свом, и одвише ревновах за отачке своје обичаје.

15 
 А кад би угодно Богу, који ме изабра од утробе матере моје и призва благодаћу својом.

16 
 Да јави Сина свог у мени, да Га јевандјељем објавим медју људима незнабошцима; одмах не питах тело и крв,

17 
Нити изидјох у Јерусалим к старијим апостолима од себе него отидох у арапску, и опет се вратих у Дамаск.

18 
А после тога на три године изидјох у Јерусалим да видим Петра, и остадох у њега петнаест дана.

19 
Али другог од апостола не видех, осим Јакова брата Господњег.

20 
 А шта вам пишем ево Бог види да не лажем.

21 
 А потом додјох у земље сирске и киликијске.

22 
А бејах лицем непознат Христовим црквама јудејским;

23 
Него само беху чули да онај који нас некад гони сад проповеда веру коју некад раскопаваше.

24 
И слављаху Бога за мене.