поглавље 14 






1 
И сидје Самсон у Тамнат, и виде онде једну девојку измедју кћери филистејских.

2 
И вративши се каза оцу свом и матери својој говорећи: Видех девојку у Тамнату измедју кћери филистејских; ожените ме њом.

3 
А отац и мати рекоше му: Зар нема девојке медју кћерима твоје браће у свем народу мом, да идеш да се ожениш измедју Филистеја необрезаних? А Самсон одговори оцу свом: Нјом ме ожени, јер ми је она омилела.

4 
А отац и мати његова не знаху да је то од Господа, и да тражи задевицу с Филистејима; јер у оно време Филистеји владаху синовима Израиљевим.

5 
 И тако сидје Самсон с оцем својим и с матером својом у Тамнат, и кад додјоше до винограда тамнатских, гле, млад лав ричући сукоби га.

6 
 И дух Господњи сидје на њ, те растрже лава као јаре немајући ништа у руци: и не каза оцу ни матери шта је учинио.

7 
И тако дошавши говори с девојком, и она омиле Самсону.

8 
А после неколико дана идући опет да је одведе, сврне да види мртвог лава; а гле, у мртвом лаву рој пчела и мед.

9 
И извади га у руку, и подје путем једући; и кад додје к оцу и матери, даде им те једоше; али им не рече да је из мртвог лава извадио мед.

10 
 И тако додје отац његов к оној девојци, и Самсон учини онде весеље, јер тако чињаху момци.

11 
 И кад га видеше Филистеји, изабраше тридесет другова да буду с њим.

12 
И рече им Самсон: Ја ћу вам загонетнути загонетку, па ако ми је одгонетнете за седам дана док је весеље и погодите, даћу вам тридесет кошуља и тридесет свечаних хаљина.

13 
Ако ли не одгонетнете, ви ћете дати мени тридесет кошуља и тридесеторе свечане хаљине. А они му рекоше: Загонетни загонетку своју, да чујемо.

14 
Тада им рече; од оног који једе изидје јело, и од љутог изидје слатко. И не могаше одгонетнути загонетке три дана.

15 
 И седми дан рекоше жени Самсоновој: Наговори мужа свог да нам каже загонетку, или ћемо спалити огњем тебе и дом оца твог. Јесте ли нас зато позвали да нам узмете имање? Је ли тако?

16 
 И стаде плакати жена Самсонова пред њим говорећи: Ти мрзиш на ме, и ти ме не љубиш; загонетнуо си загонетку синовима народа мог, а нећеш мени да кажеш. А он јој рече: Гле, ни оцу свом ни матери својој нисам је казао, а теби да је кажем?

17 
И она плака пред њим за седам дана докле трајаше весеље. А седми дан каза јој, јер беше навалила на њ: а она каза загонетку синовима народа свог.

18 
Тада му рекоше људи града оног седми дан док сунце не задје: Шта је сладје од меда, и шта је љуће од лава? А он им рече: Да нисте орали на мојој јуници, не бисте погодили моје загонетке.

19 
И додје на њ дух Господњи, те сидје у Аскалон, и поби онде тридесет људи, и узе одело с њих и даде свечане хаљине онима који одгонетнуше загонетку; и расрди се врло и отиде кући оца свог.

20 
 А жена Самсонова удаде се за друга његовог, с којим се беше удружио.