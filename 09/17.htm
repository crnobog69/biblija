<!doctype html>
<html lang="sr">
<head>
<meta http-equiv="Content-Type" content="text/html; charset=UTF-8" />
<title>1. Samuelova 17 : Biblija - Stari zavet</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1> 1. Samuelova </h1>
<p class="ym-noprint">
<a href="1.htm#0" class="chap"> 1</a>
<a href="2.htm#0" class="chap"> 2</a>
<a href="3.htm#0" class="chap"> 3</a>
<a href="4.htm#0" class="chap"> 4</a>
<a href="5.htm#0" class="chap"> 5</a>
<a href="6.htm#0" class="chap"> 6</a>
<a href="7.htm#0" class="chap"> 7</a>
<a href="8.htm#0" class="chap"> 8</a>
<a href="9.htm#0" class="chap"> 9</a>
<a href="10.htm#0" class="chap"> 10</a>
<a href="11.htm#0" class="chap"> 11</a>
<a href="12.htm#0" class="chap"> 12</a>
<a href="13.htm#0" class="chap"> 13</a>
<a href="14.htm#0" class="chap"> 14</a>
<a href="15.htm#0" class="chap"> 15</a>
<a href="16.htm#0" class="chap"> 16</a>
<span class="chapread">17</span>
<a href="18.htm#0" class="chap"> 18</a>
<a href="19.htm#0" class="chap"> 19</a>
<a href="20.htm#0" class="chap"> 20</a>
<a href="21.htm#0" class="chap"> 21</a>
<a href="22.htm#0" class="chap"> 22</a>
<a href="23.htm#0" class="chap"> 23</a>
<a href="24.htm#0" class="chap"> 24</a>
<a href="25.htm#0" class="chap"> 25</a>
<a href="26.htm#0" class="chap"> 26</a>
<a href="27.htm#0" class="chap"> 27</a>
<a href="28.htm#0" class="chap"> 28</a>
<a href="29.htm#0" class="chap"> 29</a>
<a href="30.htm#0" class="chap"> 30</a>
<a href="31.htm#0" class="chap"> 31</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>поглавље 17 </h3>
<!--... the Word of God:--><span class="dimver">   
</span>
<p><span class="verse" id="1">1 </span>Tada Filisteji skupiše vojsku svoju da vojuju, i skupiše se u Sokotu Judinom, i stadoše u logor izmedju Sokota i Azike na medji damimskoj.
<br /><span class="verse" id="2">2 </span>A Saul i Izrailjci skupiše se i stadoše u logor u dolini Ili, i uvrstaše se prema Filistejima.
<br /><span class="verse" id="3">3 </span>I Filisteji stajahu na brdu odonuda a Izrailjci stajahu na brdu odovuda, a medju njima beše dolina.
<br /><span class="verse" id="4">4 </span>I izadje iz logora filistejskog jedan zatočnik po imenu Golijat iz Gata, visok šest lakata i ped.
<br /><span class="verse" id="5">5 </span> I na glavi mu beše kapa od bronze, i oklop pločast na njemu od bronze; i beše oklop težak pet hiljada sikala.
<br /><span class="verse" id="6">6 </span> I nogavice od bronze behu mu na nogama, i štit od bronze na ramenima.
<br /><span class="verse" id="7">7 </span>A kopljača od koplja mu beše kao vratilo, a gvoždja u koplju mu beše šest stotina sikala; i koji mu oružje nošaše idjaše pred njim.
<br /><span class="verse" id="8">8 </span>On stavši vikaše vojsku izrailjsku, i govoraše im: Što ste izašli uvrstavši se? Nisam li ja Filistejin a vi sluge Saulove? Izberite jednog izmedju sebe, pa neka izadje k meni.
<br /><span class="verse" id="9">9 </span>Ako me nadjača i pogubi me, mi ćemo vam biti sluge; ako li ja njega nadjačam i pogubim ga, onda ćete vi biti nama sluge, i služićete nam.
<br /><span class="verse" id="10">10 </span> Još govoraše Filistejin: Ja osramotih danas vojsku izrailjsku: dajte mi čoveka da se bijemo.
<br /><span class="verse" id="11">11 </span> A kad Saul i sav Izrailj ču šta reče Filistejin, prepadoše se i uplašiše se vrlo.
<br /><span class="verse" id="12">12 </span>A beše David sin jednog Efraćanina, iz Vitlejema Judinog, kome ime beše Jesej, koji imaše osam sinova i beše u vreme Saulovo star i vremenit medju ljudima.
<br /><span class="verse" id="13">13 </span>I tri najstarija sina Jesejeva otidoše za Saulom na vojsku; a imena trojici sinova njegovih koji otidoše na vojsku behu prvencu Elijav a drugom Avinadav a trećem Sama.
<br /><span class="verse" id="14">14 </span>A David beše najmladji. I ona tri najstarija otidoše za Saulom.
<br /><span class="verse" id="15">15 </span> A David otide od Saula i vrati se u Vitlejem da pase ovce oca svog.
<br /><span class="verse" id="16">16 </span> A Filistejin izlažaše jutrom i večerom, i staja četrdeset dana.
<br /><span class="verse" id="17">17 </span>A Jesej reče Davidu, sinu svom: Uzmi sada za braću svoju efu ovog prženog žita i ovih deset hlebova, i odnesi brže u logor braći svojoj.
<br /><span class="verse" id="18">18 </span>A ovih deset mladih siraca odnesi hiljadniku, i vidi braću svoju kako su, i donesi od njih znak.
<br /><span class="verse" id="19">19 </span>A Saul i oni i sav Izrailj behu u dolini Ili ratujući s Filistejima.
<br /><span class="verse" id="20">20 </span> I tako David usta rano i ostavi ovce na čuvaru; pa uze i otide kako mu zapovedi Jesej; i dodje na mesto gde beše logor, i vojska izlažaše da se vrsta za boj, i podizaše ubojnu viku.
<br /><span class="verse" id="21">21 </span> I stajaše vojska izrailjska i filistejska jedna prema drugoj.
<br /><span class="verse" id="22">22 </span>Tada ostavi David svoj prtljag kod čuvara koji čuvaše prtljag i otrča u vojsku, i dodje i zapita braću svoju za zdravlje.
<br /><span class="verse" id="23">23 </span>I dokle govoraše s njima, gle, onaj zatočnik po imenu Golijat Filistejin iz Gata, izadje iz vojske filistejske i govoraše kao pre, i David ču.
<br /><span class="verse" id="24">24 </span>A svi Izrailjci kad videše tog čoveka, uzbegoše od njega, i beše ih strah veoma.
<br /><span class="verse" id="25">25 </span> I govorahu Izrailjci: Videste li tog čoveka što izadje? Jer izadje da sramoti Izrailja. A ko bi ga pogubio, car bi mu dao silno blago, i kćer svoju dao bi mu; i oslobodio bi dom oca njegovog u Izrailju.
<br /><span class="verse" id="26">26 </span> Tada reče David ljudima koji stajahu oko njega govoreći: Šta će se učiniti čoveku koji pogubi tog Filistejina i skine sramotu s Izrailja? Jer ko je taj Filistejin neobrezani da sramoti vojsku Boga Živog?
<br /><span class="verse" id="27">27 </span>A narod mu odgovori iste reči govoreći: To će se učiniti onome ko ga pogubi.
<br /><span class="verse" id="28">28 </span>A kad ču Elijav brat njegov najstariji kako se razgovara s tim ljudima, razljuti se Elijav na Davida, i reče mu: Što si došao? I na kome si ostavio ono malo ovaca u pustinji? Znam ja obest tvoju i zloću srca tvog; došao si da vidiš boj.
<br /><span class="verse" id="29">29 </span>A David reče: Šta sam sad učinio? Zapovedjeno mi je.
<br /><span class="verse" id="30">30 </span> Potom okrenu se od njega k drugom i zapita kao pre; i narod mu odgovori kao pre.
<br /><span class="verse" id="31">31 </span> I kad čuše reči koje govoraše David, javiše ih Saulu, a on ga dozva k sebi.
<br /><span class="verse" id="32">32 </span>I David reče Saulu: Neka se niko ne plaši od onog; sluga će tvoj izaći i biće se s Filistejinom.
<br /><span class="verse" id="33">33 </span>A Saul reče Davidu: Ne možeš ti ići na Filistejina da se biješ s njim, jer si ti dete a on je vojnik od mladosti svoje.
<br /><span class="verse" id="34">34 </span>A David reče Saulu: Sluga je tvoj pasao ovce oca svog; pa kad dodje lav ili medved i odnese ovcu iz stada,
<br /><span class="verse" id="35">35 </span> Ja potrčah za njim, i udarih ga i oteh mu iz čeljusti; i kad bi skočio na me; uhvatih ga za grlo, te ga bih i ubih.
<br /><span class="verse" id="36">36 </span> I lava i medveda ubijao je tvoj sluga, pa će i taj Filistejin neobrezani proći kao oni; jer osramoti vojsku Boga Živog.
<br /><span class="verse" id="37">37 </span>Još reče David: Gospod koji me je sačuvao od lava i medveda, On će me sačuvati i od ovog Filistejina. Tada reče Saul Davidu: Idi, i Gospod neka bude s tobom.
<br /><span class="verse" id="38">38 </span>I Saul dade Davidu svoje oružje, i metnu mu na glavu kapu svoju od bronze i metnu oklop na nj.
<br /><span class="verse" id="39">39 </span>I pripasa David mač njegov preko svog odela i podje, ali ne beše navikao, pa reče David Saulu: Ne mogu ići s tim, jer nisam navikao. Pa skide David sa sebe.
<br /><span class="verse" id="40">40 </span> I uze štap svoj u ruku, i izabra na potoku pet glatkih kamena i metnu ih u torbu pastirsku, koju imaše, i uze praću svoju u ruku, i tako podje ka Filistejinu.
<br /><span class="verse" id="41">41 </span> A i Filistejin idjaše sve bliže k Davidu, a čovek koji mu nošaše oružje, idjaše pred njim.
<br /><span class="verse" id="42">42 </span>A kad Filistejin pogleda i vide Davida, podsmehnu mu se, što beše mlad i smedj i lepog lica.
<br /><span class="verse" id="43">43 </span>I reče Filistejin Davidu: Eda li sam pseto, te ideš na me sa štapom? I proklinjaše Filistejin Davida bogovima svojim.
<br /><span class="verse" id="44">44 </span>I reče Filistejin Davidu: Hodi k meni da dam telo tvoje pticama nebeskim i zverima zemaljskim.
<br /><span class="verse" id="45">45 </span> A David reče Filistejinu: Ti ideš na me s mačem i s kopljem i sa štitom; a ja idem na te u ime Gospoda nad vojskama, Boga vojske Izrailjeve, kog si ružio.
<br /><span class="verse" id="46">46 </span> Danas će te Gospod dati meni u ruke, i ubiću te, i skinuću glavu s tebe, i daću danas telesa vojske filistejske pticama nebeskim i zverima zemaljskim, i poznaće sva zemlja da je Bog u Izrailju.
<br /><span class="verse" id="47">47 </span>I znaće sav ovaj zbor da Gospod ne spasava mačem ni kopljem, jer je rat Gospodnji, zato će vas dati nama u ruke.
<br /><span class="verse" id="48">48 </span>A kad se Filistejin podiže i dodje bliže k Davidu, David brže istrča na bojište pred Filistejina.
<br /><span class="verse" id="49">49 </span>I David turi ruku svoju u torbu svoju, i izvadi iz nje kamen, i baci ga iz praće, i pogodi Filistejina u čelo i udje mu kamen u čelo, te pade ničice na zemlju.
<br /><span class="verse" id="50">50 </span> Tako David praćom i kamenom nadjača Filistejina, i udari Filistejina i ubi ga; a nemaše David mača u ruci.
<br /><span class="verse" id="51">51 </span> I pritrčavši David stade na Filistejina, i zgrabi mač njegov i izvuče ga iz korica i pogubi ga i odseče mu glavu. A Filisteji kad videše gde pogibe junak njihov pobegoše.
<br /><span class="verse" id="52">52 </span>A Izrailjci i Judejci ustaše i povikaše i poteraše Filisteje do doline i do vrata akaronskih; i padaše pobijeni Filisteji po putu sarajimskom do Gata i do Akarona.
<br /><span class="verse" id="53">53 </span>Potom se vratiše sinovi Izrailjevi teravši Filisteje, i opleniše logor njihov.
<br /><span class="verse" id="54">54 </span>A David uze glavu Filistejinovu, i odnese je u Jerusalim, a oružje njegovo ostavi u svojoj kolibi.
<br /><span class="verse" id="55">55 </span> A kad Saul vide Davida gde ide pred Filistejina, reče Aveniru vojvodi: Čiji je sin taj mladić, Avenire? A Avenir reče: Kako je živa duša tvoja care, ne znam.
<br /><span class="verse" id="56">56 </span> A car reče: Pitaj čiji je sin taj mladić.
<br /><span class="verse" id="57">57 </span>A kad se vrati David pogubivši Filistejina, uze ga Avenir i izvede ga pred Saula, a u ruci mu beše glava Filistejinova.
<br /><span class="verse" id="58">58 </span>I Saul reče mu: Čiji si sin, dete? A David reče: Ja sam sin sluge tvog Jeseja Vitlejemca.
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="18.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
