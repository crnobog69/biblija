<!doctype html>
<html lang="sr">
<head>
<meta http-equiv="Content-Type" content="text/html; charset=UTF-8" />
<title>Мери Елизабет посети; Рођење Јована  - Luki - ЛУКA 1</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>  Luki </h1>
<p class="ym-noprint">
<span class="chapread">1</span>
<a href="2.htm#0" class="chap">  2</a>
<a href="3.htm#0" class="chap"> 3</a>
<a href="4.htm#0" class="chap"> 4</a>
<a href="5.htm#0" class="chap"> 5</a>
<a href="6.htm#0" class="chap"> 6</a>
<a href="7.htm#0" class="chap"> 7</a>
<a href="8.htm#0" class="chap"> 8</a>
<a href="9.htm#0" class="chap"> 9</a>
<a href="10.htm#0" class="chap"> 10</a>
<a href="11.htm#0" class="chap"> 11</a>
<a href="12.htm#0" class="chap"> 12</a>
<a href="13.htm#0" class="chap"> 13</a>
<a href="14.htm#0" class="chap"> 14</a>
<a href="15.htm#0" class="chap"> 15</a>
<a href="16.htm#0" class="chap"> 16</a>
<a href="17.htm#0" class="chap"> 17</a>
<a href="18.htm#0" class="chap"> 18</a>
<a href="19.htm#0" class="chap"> 19</a>
<a href="20.htm#0" class="chap"> 20</a>
<a href="21.htm#0" class="chap"> 21</a>
<a href="22.htm#0" class="chap"> 22</a>
<a href="23.htm#0" class="chap"> 23</a>
<a href="24.htm#0" class="chap"> 24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>поглавље 1 </h3>
<!--... the Word of God:--><span class="dimver">   
</span>
<p><span class="verse" id="1">1 </span>Budući da mnogi počeše opisivati dogadjaje koji se ispuniše medju nama,
<br /><span class="verse" id="2">2 </span>Kao što nam predaše koji isprva sami videše i sluge reči biše:
<br /><span class="verse" id="3">3 </span>Namislih i ja, ispitavši sve od početka, po redu pisati tebi, čestiti Teofile,
<br /><span class="verse" id="4">4 </span>Da poznaš temelj onih reči kojima si se naučio.
<br /><span class="verse" id="5">5 </span> U vreme Iroda cara judejskog beše neki sveštenik od reda Avijinog, po imenu Zarija, i žena njegova od plemena Aronovog, po imenu Jelisaveta.
<br /><span class="verse" id="6">6 </span> A behu oboje pravedni pred Bogom, i življahu u svemu po zapovestima i uredbama Gospodnjim bez mane.
<br /><span class="verse" id="7">7 </span>I ne imahu dece; jer Jelisaveta beše nerotkinja, i behu oboje već stari.
<br /><span class="verse" id="8">8 </span>I dogodi se, kad on služaše po svom redu pred Bogom,
<br /><span class="verse" id="9">9 </span>Da po običaju sveštenstva dodje na njega da izidje u crkvu Gospodnju da kadi.
<br /><span class="verse" id="10">10 </span> I sve mnoštvo naroda beše napolju i moljaše se Bogu u vreme kadjenja.
<br /><span class="verse" id="11">11 </span> A njemu se pokaza andjeo Gospodnji koji stajaše s desne strane oltara kadionog.
<br /><span class="verse" id="12">12 </span>I kad ga vide Zarija uplaši se i strah napade na nj.
<br /><span class="verse" id="13">13 </span>A andjeo reče mu: Ne boj se, Zarija; jer je uslišena tvoja molitva: i žena tvoja Jelisaveta rodiće ti sina, i nadeni mu ime Jovan.
<br /><span class="verse" id="14">14 </span>I biće tebi radost i veselje, i mnogi će se obradovati njegovom rodjenju.
<br /><span class="verse" id="15">15 </span> Jer će biti veliki pred Bogom, i neće piti vino ni siker; i napuniće se Duha Svetog još u utrobi matere svoje;
<br /><span class="verse" id="16">16 </span> I mnoge će sinove Izrailjeve obratiti ka Gospodu Bogu njihovom;
<br /><span class="verse" id="17">17 </span>I on će napred doći pred Njim u duhu i sili Ilijinoj da obrati srca otaca k deci i nevernike k mudrosti pravednika, i da pripravi Gospodu narod gotov.
<br /><span class="verse" id="18">18 </span>I reče Zarija andjelu: Po čemu ću ja to poznati? Jer sam star i žena je moja vremenita.
<br /><span class="verse" id="19">19 </span>I odgovarajući andjeo reče mu: Ja sam Gavrilo što stojim pred Bogom, i poslan sam da govorim s tobom i da ti javim ovu radost.
<br /><span class="verse" id="20">20 </span> I evo, onemećeš i nećeš moći govoriti do onog dana dok se to ne zbude; jer nisi verovao mojim rečima koje će se zbiti u svoje vreme.
<br /><span class="verse" id="21">21 </span> I narod čekaše Zariju, i čudjahu se što se zabavi u crkvi.
<br /><span class="verse" id="22">22 </span>A izišavši ne mogaše da im govori; i razumeše da mu se nešto utvorilo u crkvi; i on namigivaše im; i osta nem.
<br /><span class="verse" id="23">23 </span>I kad se navršiše dani njegove službe otide kući svojoj.
<br /><span class="verse" id="24">24 </span>A posle ovih dana, zatrudne Jelisaveta žena njegova, i krijaše se pet meseci govoreći:
<br /><span class="verse" id="25">25 </span> Tako mi učini Gospod u dane ove u koje pogleda na me da me izbavi od ukora medju ljudima.
<br /><span class="verse" id="26">26 </span> A u šesti mesec posla Bog andjela Gavrila u grad galilejski po imenu Nazaret
<br /><span class="verse" id="27">27 </span>K devojci isprošenoj za muža, po imenu Josifa iz doma Davidovog; i devojci beše ime Marija.
<br /><span class="verse" id="28">28 </span>I ušavši k njoj andjeo reče: Raduj se, blagodatna! Gospod je s tobom, blagoslovena si ti medju ženama.
<br /><span class="verse" id="29">29 </span>A ona, videvši ga, poplaši se od reči njegove i pomisli: Kakav bi ovo bio pozdrav?
<br /><span class="verse" id="30">30 </span> I reče joj andjeo: Ne boj se, Marija! Jer si našla milost u Boga.
<br /><span class="verse" id="31">31 </span> I evo zatrudnećeš, i rodićeš Sina, i nadeni Mu ime Isus.
<br /><span class="verse" id="32">32 </span>On će biti veliki, i nazvaće se Sin Najvišega, i daće Mu Gospod Bog presto Davida oca Njegovog;
<br /><span class="verse" id="33">33 </span>I carovaće u domu Jakovljevom vavek, i carstvu Njegovom neće biti kraja.
<br /><span class="verse" id="34">34 </span>A Marija reče andjelu: Kako će to biti kad ja ne znam za muža?
<br /><span class="verse" id="35">35 </span> I odgovarajući andjeo reče joj: Duh Sveti doći će na tebe, i sila Najvišeg oseniće te; zato i ono što će se roditi biće sveto, i nazvaće se Sin Božji.
<br /><span class="verse" id="36">36 </span> I evo Jelisaveta, tvoja tetka, i ona zatrudne sinom u starosti svojoj, i ovo je šesti mesec njoj, koju zovu nerotkinjom.
<br /><span class="verse" id="37">37 </span>Jer u Boga sve je moguće što kaže.
<br /><span class="verse" id="38">38 </span>A Marija reče: Evo sluškinje Gospodnje; neka mi bude po reči tvojoj. I andjeo otide od nje.
<br /><span class="verse" id="39">39 </span>A Marija ustavši onih dana, otide brzo u gornju zemlju, u grad Judin.
<br /><span class="verse" id="40">40 </span> I udje u kuću Zarijinu, i pozdravi se s Jelisavetom.
<br /><span class="verse" id="41">41 </span> I kad Jelisaveta ču čestitanje Marijino, zaigra dete u utrobi njenoj, i Jelisaveta se napuni Duha Svetog,
<br /><span class="verse" id="42">42 </span>I povika zdravo i reče: Blagoslovena si ti medju ženama, i blagosloven je plod utrobe tvoje.
<br /><span class="verse" id="43">43 </span>I otkud meni ovo da dodje mati Gospoda mog k meni?
<br /><span class="verse" id="44">44 </span>Jer gle, kad dodje glas čestitanja tvog u uši moje, zaigra dete radosno u utrobi mojoj.
<br /><span class="verse" id="45">45 </span> I blago onoj koja verova, jer će se izvršiti šta joj kaza Gospod.
<br /><span class="verse" id="46">46 </span> I reče Marija: Veliča duša moja Gospoda;
<br /><span class="verse" id="47">47 </span>I obradova se duh moj Bogu Spasu mom,
<br /><span class="verse" id="48">48 </span>Što pogleda na poniženje sluškinje svoje; jer gle, odsad će me zvati blaženom svi naraštaji;
<br /><span class="verse" id="49">49 </span>Što mi učini veličinu silni, i sveto ime Njegovo;
<br /><span class="verse" id="50">50 </span> I milost je Njegova od koljena na koljeno onima koji Ga se boje.
<br /><span class="verse" id="51">51 </span> Pokaza silu rukom svojom; razasu ponosite u mislima srca njihovih.
<br /><span class="verse" id="52">52 </span>Zbaci silne s prestola, i podiže ponižene.
<br /><span class="verse" id="53">53 </span>Gladne napuni blaga, i bogate otpusti prazne.
<br /><span class="verse" id="54">54 </span>Primi Izrailja, slugu svog, da se opomene milosti.
<br /><span class="verse" id="55">55 </span> Kao što govori ocima našim, Avraamu i semenu njegovom doveka.
<br /><span class="verse" id="56">56 </span> Marija pak sedi s njom oko tri meseca, i vrati se kući svojoj.
<br /><span class="verse" id="57">57 </span>A Jelisaveti dodje vreme da rodi, i rodi sina.
<br /><span class="verse" id="58">58 </span>I čuše njeni susedi i rodbina da je Gospod pokazao veliku milost svoju na njoj, i radovahu se s njom.
<br /><span class="verse" id="59">59 </span>I u osmi dan dodjoše da obrežu dete, i hteše da mu nadenu ime oca njegovog, Zarija.
<br /><span class="verse" id="60">60 </span> I odgovarajući mati njegova reče: Ne, nego da bude Jovan.
<br /><span class="verse" id="61">61 </span> I rekoše joj: Nikoga nema u rodbini tvojoj da mu je takvo ime.
<br /><span class="verse" id="62">62 </span>I namigivahu ocu njegovom kako bi on hteo da mu nadenu ime.
<br /><span class="verse" id="63">63 </span>I zaiskavši daščicu, napisa govoreći: Jovan mu je ime. I začudiše se svi.
<br /><span class="verse" id="64">64 </span>I odmah mu se otvoriše usta i jezik njegov i govoraše hvaleći Boga.
<br /><span class="verse" id="65">65 </span> I udje strah u sve susede njihove; i po svoj gornjoj Judeji razglasi se sav ovaj dogadjaj.
<br /><span class="verse" id="66">66 </span> I svi koji čuše metnuše u srce svoje govoreći: Šta će biti iz ovog deteta? I ruka Gospodnja beše sa njim.
<br /><span class="verse" id="67">67 </span>I Zarija otac njegov napuni se Duha Svetog, i prorokova govoreći:
<br /><span class="verse" id="68">68 </span>Blagosloven Gospod Bog Jakovljev što pohodi i izbavi narod svoj,
<br /><span class="verse" id="69">69 </span>I podiže nam rog spasenja u domu Davida sluge svog,
<br /><span class="verse" id="70">70 </span> Kao što govori ustima svetih proroka svojih od veka
<br /><span class="verse" id="71">71 </span> Da će nas izbaviti od naših neprijatelja i iz ruku svih koji mrze na nas;
<br /><span class="verse" id="72">72 </span>Učiniti milost ocima našim, i opomenuti se svetog zaveta svog,
<br /><span class="verse" id="73">73 </span>Kletve kojom se kleo Avraamu ocu našem da će nam dati
<br /><span class="verse" id="74">74 </span>Da se izbavimo iz ruku neprijatelja svojih, i da mu služimo bez straha,
<br /><span class="verse" id="75">75 </span> I u svetosti i u pravdi pred Njim dok smo god živi.
<br /><span class="verse" id="76">76 </span> I ti, dete, nazvaćeš se prorok Najvišega; jer ćeš ići napred pred licem Gospodnjim da Mu pripraviš put;
<br /><span class="verse" id="77">77 </span>Da daš razum spasenja narodu njegovom za oproštenje greha njihovih,
<br /><span class="verse" id="78">78 </span>Po dubokoj milosti Boga našeg, po kojoj nas je pohodio istok s visine;
<br /><span class="verse" id="79">79 </span>Da obasjaš one koji sede u tami i u senu smrtnom; da uputiš noge naše na put mira.
<br /><span class="verse" id="80">80 </span> A dete rastijaše i jačaše duhom, i beše u pustinji dotle dok se ne pokaza Izrailju.
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="2.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
