<!doctype html>
<html lang="sr">
<head>
<meta http-equiv="Content-Type" content="text/html; charset=UTF-8" />
<title>Luki - ЛУКA 22 : Biblija - Novi zavet</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>  Luki </h1>
<p class="ym-noprint">
<a href="1.htm#0" class="chap"> 1</a>
<a href="2.htm#0" class="chap"> 2</a>
<a href="3.htm#0" class="chap"> 3</a>
<a href="4.htm#0" class="chap"> 4</a>
<a href="5.htm#0" class="chap"> 5</a>
<a href="6.htm#0" class="chap"> 6</a>
<a href="7.htm#0" class="chap"> 7</a>
<a href="8.htm#0" class="chap"> 8</a>
<a href="9.htm#0" class="chap"> 9</a>
<a href="10.htm#0" class="chap"> 10</a>
<a href="11.htm#0" class="chap"> 11</a>
<a href="12.htm#0" class="chap"> 12</a>
<a href="13.htm#0" class="chap"> 13</a>
<a href="14.htm#0" class="chap"> 14</a>
<a href="15.htm#0" class="chap"> 15</a>
<a href="16.htm#0" class="chap"> 16</a>
<a href="17.htm#0" class="chap"> 17</a>
<a href="18.htm#0" class="chap"> 18</a>
<a href="19.htm#0" class="chap"> 19</a>
<a href="20.htm#0" class="chap"> 20</a>
<a href="21.htm#0" class="chap"> 21</a>
<span class="chapread">22</span>
<a href="23.htm#0" class="chap"> 23</a>
<a href="24.htm#0" class="chap"> 24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>поглавље 22 </h3>
<!--... the Word of God:--><span class="dimver">   
</span>
<p><span class="verse" id="1">1 </span>Približavaše se pak praznik prijesnih hlebova koji se zove pasha.
<br /><span class="verse" id="2">2 </span>I gledahu glavari sveštenički i književnici kako bi Ga ubili; ali se bojahu naroda.
<br /><span class="verse" id="3">3 </span>A sotona udje u Judu, koji se zvaše Iskariot, i koji beše jedan od dvanaestorice.
<br /><span class="verse" id="4">4 </span>I otišavši govori s glavarima svešteničkim i sa starešinama kako će im Ga izdati.
<br /><span class="verse" id="5">5 </span> I oni se obradovaše, i ugovoriše da mu dadu novce.
<br /><span class="verse" id="6">6 </span> I on se obreče, i tražaše zgodno vreme da im Ga preda tajno od naroda.
<br /><span class="verse" id="7">7 </span>A dodje dan presnih hlebova u koji trebaše klati pashu;
<br /><span class="verse" id="8">8 </span>I posla Petra i Jovana rekavši: Idite ugotovite nam pashu da jedemo.
<br /><span class="verse" id="9">9 </span>A ovi Mu rekoše: Gde hoćeš da ugotovimo?
<br /><span class="verse" id="10">10 </span> A On im reče: Eto kad udjete u grad, srešće vas čovek koji nosi vodu u krčagu; idite za njim u kuću u koju on udje,
<br /><span class="verse" id="11">11 </span> I kažite domaćinu: Učitelj veli: gde je gostionica gde ću jesti pashu s učenicima svojim?
<br /><span class="verse" id="12">12 </span>I on će vam pokazati veliku sobu prostrtu; onde ugotovite.
<br /><span class="verse" id="13">13 </span>A oni otidoše i nadjoše kao što im kaza; i ugotoviše pashu.
<br /><span class="verse" id="14">14 </span>I kad dodje čas, sede za trpezu, i dvanaest apostola s Njim.
<br /><span class="verse" id="15">15 </span> I reče im: Vrlo sam želeo da ovu pashu jedem s vama pre nego postradam;
<br /><span class="verse" id="16">16 </span> Jer vam kažem da je odsele neću jesti dok se ne svrši u carstvu Božijem.
<br /><span class="verse" id="17">17 </span>I uzevši čašu dade hvalu, i reče: Uzmite je i razdelite medju sobom;
<br /><span class="verse" id="18">18 </span>Jer vam kažem da neću piti od roda vinogradskog dok ne dodje carstvo Božije.
<br /><span class="verse" id="19">19 </span>I uzevši hleb dade hvalu, i prelomivši ga dade im govoreći: Ovo je telo moje koje se daje za vas; ovo činite za moj spomen.
<br /><span class="verse" id="20">20 </span> A tako i čašu po večeri, govoreći: Ova je čaša novi zavet mojom krvi koja se za vas proliva.
<br /><span class="verse" id="21">21 </span> Ali evo ruka izdajnika mog sa mnom je na trpezi.
<br /><span class="verse" id="22">22 </span>I Sin čovečiji, dakle, ide kao što je uredjeno; ali teško čoveku onome koji Ga izdaje!
<br /><span class="verse" id="23">23 </span>I oni staše tražiti medju sobom koji bi, dakle, od njih bio koji će to učiniti.
<br /><span class="verse" id="24">24 </span>A posta i prepiranje medju njima koji bi se držao medju njima da je najveći.
<br /><span class="verse" id="25">25 </span> A On im reče: Carevi narodni vladaju narodom, a koji njime upravljaju, zovu se dobrotvori.
<br /><span class="verse" id="26">26 </span> Ali vi nemojte tako; nego koji je najveći medju vama neka bude kao najmanji, i koji je starešina neka bude kao sluga.
<br /><span class="verse" id="27">27 </span>Jer koji je veći, koji sedi za trpezom ili koji služi? Nije li onaj koji sedi za trpezom? A ja sam medju vama kao sluga.
<br /><span class="verse" id="28">28 </span>A vi ste oni koji ste se održali sa mnom u mojim napastima.
<br /><span class="verse" id="29">29 </span>I ja ostavljam vama carstvo kao što je Otac moj meni ostavio:
<br /><span class="verse" id="30">30 </span> Da jedete i pijete za trpezom mojom u carstvu mom, i da sedite na prestolima i sudite nad dvanaest koljena Izrailjevih.
<br /><span class="verse" id="31">31 </span> Reče pak Gospod: Simone! Simone! Evo vas ište sotona da bi vas činio kao pšenicu.
<br /><span class="verse" id="32">32 </span>A ja se molih za tebe da tvoja vera ne prestane; i ti kad god obrativši se utvrdi braću svoju.
<br /><span class="verse" id="33">33 </span>A on Mu reče: Gospode! S Tobom gotov sam i u tamnicu i na smrt ići.
<br /><span class="verse" id="34">34 </span>A On reče: Kažem ti, Petre! Danas neće zapevati petao dok se triput ne odrekneš da me poznaješ.
<br /><span class="verse" id="35">35 </span> I reče im: Kad vas poslah bez kese i bez torbe i bez obuće, eda vam šta nedostade? A oni rekoše: Ništa.
<br /><span class="verse" id="36">36 </span> A On im reče: Ali sad koji ima kesu neka je uzme, tako i torbu; a koji nema neka proda haljinu svoju i kupi nož.
<br /><span class="verse" id="37">37 </span>Jer vam kažem da još i ovo treba na meni da se izvrši što stoji u pismu: I medju zločince metnuše Ga. Jer šta je pisano za mene, svršuje se.
<br /><span class="verse" id="38">38 </span>A oni rekoše: Gospode! Evo ovde dva noža. A On im reče: Dosta je.
<br /><span class="verse" id="39">39 </span>I izišavši otide po običaju na goru maslinsku; a za Njim otidoše učenici Njegovi.
<br /><span class="verse" id="40">40 </span> A kad dodje na mesto reče im: Molite se Bogu da ne padnete u napast.
<br /><span class="verse" id="41">41 </span> I sam odstupi od njih kako se može kamenom dobaciti, i kleknuvši na kolena moljaše se Bogu
<br /><span class="verse" id="42">42 </span>Govoreći: Oče! Kad bi hteo da proneseš ovu čašu mimo mene! Ali ne moja volja nego Tvoja da bude.
<br /><span class="verse" id="43">43 </span>A andjeo Mu se javi s neba, i krepi Ga.
<br /><span class="verse" id="44">44 </span>I budući u borenju, moljaše se bolje; znoj pak Njegov beše kao kaplje krvi koje kapahu na zemlju.
<br /><span class="verse" id="45">45 </span> I ustavši od molitve dodje k učenicima svojim, i nadje ih, a oni spavaju od žalosti,
<br /><span class="verse" id="46">46 </span> I reče im: Što spavate? Ustanite, molite se Bogu da ne padnete u napast.
<br /><span class="verse" id="47">47 </span>Dok On još pak govoraše, gle, narod i jedan od dvanaestorice, koji se zvaše Juda, idjaše pred njima, i pristupi k Isusu da Ga celiva. Jer im on beše dao znak: Koga celivam onaj je.
<br /><span class="verse" id="48">48 </span>A Isus mu reče: Juda! Zar celivom izdaješ Sina čovečijeg?
<br /><span class="verse" id="49">49 </span>A kad oni što behu s Njim videše šta će biti, rekoše Mu: Gospode, da bijemo nožem?
<br /><span class="verse" id="50">50 </span> I udari jedan od njih slugu poglavara svešteničkog, i odseče mu desno uho.
<br /><span class="verse" id="51">51 </span> A Isus odgovarajući reče: Ostavite to. I dohvativši se do uha njegovog isceli ga.
<br /><span class="verse" id="52">52 </span>A glavarima svešteničkim i vojvodama crkvenim i starešinama koji behu došli na Nj reče Isus: Zar kao na hajduka izidjoste s noževima i koljem da me uhvatite?
<br /><span class="verse" id="53">53 </span>Svaki dan bio sam s vama u crkvi i ne digoste ruku na mene; ali je sad vaš čas i oblast tame.
<br /><span class="verse" id="54">54 </span>A kad Ga uhvatiše, odvedoše Ga i uvedoše u dvor poglavara svešteničkog. A Petar idjaše za Njim izdaleka.
<br /><span class="verse" id="55">55 </span> A kad oni naložiše oganj nasred dvora i sedjahu zajedno, i Petar sedjaše medju njima.
<br /><span class="verse" id="56">56 </span> Videvši ga, pak, jedna sluškinja gde sedi kod ognja, i pogledavši na nj reče: i ovaj beše s njim.
<br /><span class="verse" id="57">57 </span>A on Ga se odreče govoreći: Ženo! Ne poznajem ga.
<br /><span class="verse" id="58">58 </span>I malo zatim, vide ga drugi i reče: i ti si od njih. A Petar reče: Čoveče! Nisam.
<br /><span class="verse" id="59">59 </span>I pošto prodje oko jednog sahata, drugi neko potvrdjivaše govoreći: Zaista i ovaj beše s njim; jer je Galilejac.
<br /><span class="verse" id="60">60 </span> A Petar reče: Čoveče! Ne znam šta govoriš. I odmah dok on još govoraše zapeva petao.
<br /><span class="verse" id="61">61 </span> I obazrevši se Gospod pogleda na Petra, i Petar se opomenu reči Gospodnje kako mu reče: Pre nego petao zapeva odreći ćeš me se triput.
<br /><span class="verse" id="62">62 </span>I izišavši napolje plaka gorko.
<br /><span class="verse" id="63">63 </span>A ljudi koji držahu Isusa rugahu Mu se, i bijahu Ga.
<br /><span class="verse" id="64">64 </span>I pokrivši Ga, bijahu Ga po obrazu i pitahu Ga govoreći: Proreci ko Te udari?
<br /><span class="verse" id="65">65 </span> I druge mnoge hule govorahu na Nj.
<br /><span class="verse" id="66">66 </span> I kad svanu, sabraše se starešine narodne i glavari sveštenički i književnici, i odvedoše Ga u svoj sud
<br /><span class="verse" id="67">67 </span>Govoreći: Jesi li ti Hristos? Kaži nam. A On im reče: Ako vam i kažem, nećete verovati.
<br /><span class="verse" id="68">68 </span>A ako vas i zapitam, nećete mi odgovoriti, niti ćete me pustiti.
<br /><span class="verse" id="69">69 </span>Odsele će Sin čovečiji sediti s desne strane sile Božije.
<br /><span class="verse" id="70">70 </span> Svi pak rekoše: Ti li si dakle sin Božji? A On im reče: Vi kažete da sam ja.
<br /><span class="verse" id="71">71 </span> A oni rekoše: Šta nam trebaju više svedočanstva? Jer sami čusmo iz usta njegovih.
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="23.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
