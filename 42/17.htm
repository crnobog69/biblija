<!doctype html>
<html lang="sr">
<head>
<meta http-equiv="Content-Type" content="text/html; charset=UTF-8" />
<title>Luki - ЛУКA 17 : Biblija - Novi zavet</title>
<meta name="description" content="Biblical scriptures in your language, chapter #" />
<meta name="keywords" content="Holy Bible, Old and New Testaments, scriptures,  Creation, faith, heaven, hell, God, Jesus" />
<!-- Mobile viewport optimisation -->
<link rel="shortcut icon" href="../../favicon.ico?v=2" type="image/x-icon" />
<link href="../../apple-touch-icon.png" rel="apple-touch-icon" />
<meta name="viewport" content="width=device-width, initial-scale=1.0" />
<link rel="stylesheet" type="text/css" href="../_assets/css/css.css" />
<link rel="stylesheet" type="text/css" href="../_assets/css/style.css" />
</head>
<body>
<header class="ym-noprint">
<div id="mytop" class="ym-wrapper">
<div class="ym-wbox">
<span class="wp"><strong><a class="wplink" href="#" target="_top">W</a><a class="wplink" href="#" target="_top">P</a></strong></span>
</div>
</div>
</header>

<nav id="nav">
<div class="ym-wrapper">
<div class="ym-hlist">
<ul>
<li><a title="Other languages" href="https://www.wordproject.org/bibles/index.htm" target="_self">More Bibles</a></li>
<li><a title="Audio Bibles in different languages" href="https://www.wordproject.org/bibles/audio/index.htm" target="_top">Audio Bibles</a></li>
<!--li><a title="Search this Bible" href="search.html" target="_top">Search</a></li-->
</ul>
</div>
</div>
</nav>
<div class="ym-wrapper ym-noprint">
<div class="ym-wbox">

<div class=" ym-grid">
<div class="ym-g62 ym-gl breadCrumbs"> <a title="Bible Book Index" href="../index.htm" target="_self">Bible</a> /  <a href="../index.htm" target="_self">@ language</a></div>
</div>
</div>
</div>
<div id="main" class="ym-clearfix" role="main">
<div class="ym-wrapper"> 
<div class="ym-wbox">

<div class="textHeader">

<h1>  Luki </h1>
<p class="ym-noprint">
<a href="1.htm#0" class="chap"> 1</a>
<a href="2.htm#0" class="chap"> 2</a>
<a href="3.htm#0" class="chap"> 3</a>
<a href="4.htm#0" class="chap"> 4</a>
<a href="5.htm#0" class="chap"> 5</a>
<a href="6.htm#0" class="chap"> 6</a>
<a href="7.htm#0" class="chap"> 7</a>
<a href="8.htm#0" class="chap"> 8</a>
<a href="9.htm#0" class="chap"> 9</a>
<a href="10.htm#0" class="chap"> 10</a>
<a href="11.htm#0" class="chap"> 11</a>
<a href="12.htm#0" class="chap"> 12</a>
<a href="13.htm#0" class="chap"> 13</a>
<a href="14.htm#0" class="chap"> 14</a>
<a href="15.htm#0" class="chap"> 15</a>
<a href="16.htm#0" class="chap"> 16</a>
<span class="chapread">17</span>
<a href="18.htm#0" class="chap"> 18</a>
<a href="19.htm#0" class="chap"> 19</a>
<a href="20.htm#0" class="chap"> 20</a>
<a href="21.htm#0" class="chap"> 21</a>
<a href="22.htm#0" class="chap"> 22</a>
<a href="23.htm#0" class="chap"> 23</a>
<a href="24.htm#0" class="chap"> 24</a> 
</p>
</div>
<!--end of chapters-->
<!--Nav left right--><div id="0" > </div><!--SizeText-->
<div class="shareright"><a class="decreaseFont ym-button2">-</a><a class="resetFont ym-button2">Reset</a><a class="increaseFont ym-button2">+</a>
</div>
<!--/SizeText-->
<div class="textOptions"> 
<div class="textBody" id="textBody">
<h3>поглавље 17 </h3>
<!--... the Word of God:--><span class="dimver">   
</span>
<p><span class="verse" id="1">1 </span>A učenicima reče: Nije moguće da ne dodju sablazni; ali teško onome s koga dolaze;
<br /><span class="verse" id="2">2 </span>Bolje bi mu bilo da mu se vodenični kamen obesi o vratu, i da ga bace u more, nego da sablazni jednog od ovih malih.
<br /><span class="verse" id="3">3 </span>Čuvajte se. Ako ti sagreši brat tvoj, nakaraj ga; pa ako se pokaje, oprosti mu.
<br /><span class="verse" id="4">4 </span>I ako ti sedam puta na dan sagreši, i sedam puta na dan dodje k tebi i reče: Kajem se, oprosti mu.
<br /><span class="verse" id="5">5 </span> I rekoše apostoli Gospodu: Dometni nam vere.
<br /><span class="verse" id="6">6 </span> A Gospod reče: Kad biste imali vere koliko zrno gorušičino, i rekli biste ovom dubu: Iščupaj se i usadi se u more, i poslušao bi vas.
<br /><span class="verse" id="7">7 </span>Koji pak od vas kad ima slugu koji ore ili čuva stoku pa kad dodje iz polja, kaže mu: Hodi brzo i sedi za trpezu?
<br /><span class="verse" id="8">8 </span>Nego ne kaže li mu: Ugotovi mi da večeram, i zapregni se te mi služi dok jedem i pijem, pa onda i ti jedi i pij?
<br /><span class="verse" id="9">9 </span>Eda li će on zahvaliti sluzi tom kad svrši šta mu se zapovedi? Ne verujem.
<br /><span class="verse" id="10">10 </span> Tako i vi kad svršite sve što vam je zapovedjeno, govorite: Mi smo zaludne sluge, jer učinismo šta smo bili dužni činiti.
<br /><span class="verse" id="11">11 </span> I kad idjaše u Jerusalim, On prolažaše izmedju Samarije i Galileje.
<br /><span class="verse" id="12">12 </span>I kad ulažaše u jedno selo sretoše Ga deset gubavih ljudi, koji staše izdaleka,
<br /><span class="verse" id="13">13 </span>I podigoše glas govoreći: Isuse učitelju! Pomiluj nas.
<br /><span class="verse" id="14">14 </span>I videvši ih reče im: Idite i pokažite se sveštenicima. I oni idući očistiše se.
<br /><span class="verse" id="15">15 </span> A jedan od njih videvši da se isceli povrati se hvaleći Boga glasno,
<br /><span class="verse" id="16">16 </span> I pade ničice pred noge Njegove, i zahvali Mu. I to beše Samarjanin.
<br /><span class="verse" id="17">17 </span>A Isus odgovarajući reče: Ne isceliše li se desetorica? Gde su dakle devetorica?
<br /><span class="verse" id="18">18 </span>Kako se medju njima koji ne nadje da se vrati da zahvali Bogu, nego sam ovaj tudjin?
<br /><span class="verse" id="19">19 </span>I reče mu: Ustani, idi; vera tvoja pomože ti.
<br /><span class="verse" id="20">20 </span> A kad Ga upitaše fariseji: Kad će doći carstvo Božije? Odgovarajući reče im: Carstvo Božije neće doći da se vidi;
<br /><span class="verse" id="21">21 </span> Niti će se kazati: Evo ga ovde ili onde; jer gle, carstvo je Božije unutra u vama.
<br /><span class="verse" id="22">22 </span>A učenicima reče: Doći će vreme kad ćete zaželeti da vidite jedan dan Sina čovečijeg, i nećete videti.
<br /><span class="verse" id="23">23 </span>I reći će vam: Evo ovde je, ili: Eno onde; ali ne izlazite, niti tražite.
<br /><span class="verse" id="24">24 </span>Jer kao što munja sine s neba, i zasvetli se preko svega što je pod nebom, tako će biti i Sin čovečiji u svoj dan.
<br /><span class="verse" id="25">25 </span> Ali Mu najpre treba mnogo postradati, i okrivljenom biti od roda ovog.
<br /><span class="verse" id="26">26 </span> I kako je bilo u vreme Nojevo onako će biti u dane Sina čovečijeg:
<br /><span class="verse" id="27">27 </span>Jedjahu, pijahu, ženjahu se, udavahu se do onog dana kad Noje udje u kovčeg, i dodje potop i pogubi sve.
<br /><span class="verse" id="28">28 </span>Tako kao što bi u dane Lotove: jedjahu, pijahu, kupovahu, prodavahu, sadjahu, zidahu;
<br /><span class="verse" id="29">29 </span>A u dan kad izidje Lot iz Sodoma, udari oganj i sumpor iz neba i pogubi sve.
<br /><span class="verse" id="30">30 </span> Tako će biti i u onaj dan kad će se javiti Sin čovečiji.
<br /><span class="verse" id="31">31 </span> U onaj dan koji se desi na krovu, a pokućstvo njegovo u kući, neka ne silazi da ga uzme; i koji se desi u polju, tako neka se ne vraća natrag.
<br /><span class="verse" id="32">32 </span>Opominjite se žene Lotove.
<br /><span class="verse" id="33">33 </span>Koji podje da sačuva dušu svoju, izgubiće je; a koji je izgubi, oživeće je.
<br /><span class="verse" id="34">34 </span>Kažem vam: u onu noć biće dva na jednom odru, jedan će se uzeti a drugi će se ostaviti;
<br /><span class="verse" id="35">35 </span> Dve će mleti zajedno, jedna će se uzeti a druga će se ostaviti;
<br /><span class="verse" id="36">36 </span> Dva će biti na njivi, jedan će se uzeti a drugi će se ostaviti.
<br /><span class="verse" id="37">37 </span>I odgovarajući rekoše Mu: Gde, Gospode? A On im reče: Gde je strvina onamo će se i orlovi skupiti.
</p>
<!--... sharper than any twoedged sword... -->
</div> <!-- /textBody -->
</div><!-- /textOptions -->
</div><!-- /ym-wbox end -->
</div><!-- /ym-wrapper end -->
</div><!-- /main -->
<div class="ym-wrapper">
<div class="ym-wbox">
<div class="shareright ym-noprint">
<!--next chapter start/Top-->
<a class="ym-button" title="Page TOP" href="#mytop">&nbsp;<img src="../../_assets/img/arrow_up.png" class="imageatt" alt="arrowup"/>&nbsp;</a>
<a class="ym-button" title="Next chapter" href="18.htm#0">&nbsp;<img src="../../_assets/img/arrow_right.png" class="imageatt" alt="arrowright"/>&nbsp;</a></p>
<!--next chapter end-->
</div>
</div>
</div>
<footer>
<div class="ym-wrapper">
<div id="redborder" class="ym-wbox">
<p class="alignCenter">Courtesy of Wordproject, a registered domain of <a href="#" target="_top">International Biblical Association</a>, a non-profit organization registered in Macau, China.	</p>
</div>
</footer>
</body>
<script src="../_assets/js/jquery-1.8.0.min.js"></script>

<script src="../_assets/js/script.js"></script>
<script src="../_assets/js/jquery.waypoints.js"></script>
<script src="../_assets/js/sticky.js"></script>
<script src="../_assets/js/bar-ui.js"></script>
<script src="../_assets/js/script.js"></script>
<script src="../_assets/js/jquery.dropotron.min.js"></script>
<script src="../_assets/js/skel.min.js"></script>
<script src="../_assets/js/skel-viewport.min.js"></script>
<script src="../_assets/js/util.js"></script>
<script src="../_assets/js/main.js"></script>
</html>
