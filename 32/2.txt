поглавље 2 






1 
Али Господ заповеди, те велика риба прогута Јону; и Јона би у трбуху рибљем три дана и три ноћи.

2 
И замоли се Јона Господу Богу свом из трбуха рибљег,

3 
И рече: Завапих у невољи својој ка Господу, и услиши ме; из утробе гробне повиках, и Ти чу глас мој.

4 
Јер си ме бацио у дубине, у срце мору, и вода ме оптече; све поплаве Твоје и вали Твоји прелазише преко мене.

5 
 И рекох: Одбачен сам испред очију Твојих; али ћу још гледати свету цркву Твоју.

6 
 Оптекоше ме воде до душе, бездана ме опколи, сита омота ми се око главе.

7 
Сидјох до крајева горских, преворнице земаљске нада мном су довека; али Ти извади живот мој из јаме, Господе Боже мој.

8 
Кад нестајаше душа моја у мени, поменух Господа, и молитва моја додје к Теби, у свету цркву Твоју.

9 
Који држе лажне таштине, остављају своју милост.

10 
 А ја ћу Ти гласом захвалним принети жртву, испунити што сам заветовао; спасење је у Господа. (2:11) И Господ заповеди риби, те избљува Јону на земљу.