Излазак

поглавље 19 






1 
Првог дана трећег месеца, пошто изадјоше синови Израиљеви из Мисира, тог дана додјоше у пустињу синајску.

2 
Кренувши се из Рафидина додјоше у пустињу синајску, и стадоше у логор у пустињи, а логор начинише Израиљци онде под гором.

3 
И Мојсије изадје на гору к Богу; и повика му Господ с горе говорећи: Овако кажи дому Јаковљевом, и реци синовима Израиљевим:

4 
Видели сте шта сам учинио Мисирцима и како сам вас као на крилима орловим носио и довео вас к себи.

5 
 А сада ако добро узаслушате глас мој и ушчувате завет мој, бићете моје благо мимо све народе, премда је моја сва земља.

6 
 И бићете ми царство свештеничко и народ свет. То су речи које ћеш казати синовима Израиљевим.

7 
А Мојсије додје и сазва старешине народне; и каза им све ове речи које му Господ заповеди.

8 
А сав народ одговори сложно и рече: Шта је год казао Господ чинићемо. И Мојсије јави Господу речи народне.

9 
А Господ рече Мојсију: Ево, ја ћу доћи к теби у густом облаку, да народ чује кад ти станем говорити и да ти верује до века. Јер Мојсије беше јавио Господу речи народне.

10 
 И рече Господ Мојсију: Иди к народу, и освештај их данас и сутра, и нека оперу хаљине своје;

11 
 И нека буду готови за трећи дан, јер ће у трећи дан сићи Господ на гору синајску пред свим народом.

12 
А поставићеш народу медју унаоколо, и рећи ћеш: Чувајте се да не ступите на гору и да се не дотакнете краја њеног; шта се год дотакне горе, погинуће;

13 
Тога да се нико не дотакне руком, него камењем да се заспе или да се устрели, било живинче или човек, да не остане у животу. Кад рог затруби отежући онда нека подју на гору.

14 
И Мојсије сидје с горе к народу; и освешта народ, и опраше хаљине своје.

15 
 И рече народу: Будите готови за трећи дан, и не лежите са женама.

16 
 А трећи дан кад би ујутру, громови загрмеше и муње засеваше, и поста густ облак на гори, и затруби труба веома јако, да задрхта сав народ који беше у логору.

17 
Тада Мојсије изведе народ из логора пред Бога, и стадоше испод горе.

18 
А гора се синајска сва димише, јер сидје на њу Господ у огњу; и дим се из ње подизаше као дим из пећи, и сва се гора тресла веома.

19 
И труба све јаче трубљаше, и Мојсије говораше а Бог му одговараше гласом.

20 
 И Господ сишавши на гору синајску, на врх горе, позва Мојсија на врх горе; и изадје Мојсије.

21 
 А Господ рече Мојсију: Сидји, опомени народ да не преступе медје да виде Господа, да не би изгинули од мене.

22 
И сами свештеници, који приступају ка Господу, нека се освештају, да их не би побио Господ.

23 
А Мојсије рече Господу: Неће моћи народ изаћи на гору синајску, јер си нас Ти опоменуо рекавши: Начини медју гори и освештај је.

24 
А Господ му рече: Иди, сидји, па онда додји ти и Арон с тобом; а свештеници и народ нека не преступе медје да се попну ка Господу, да их не би побио.

25 
 И сидје Мојсије к народу, и каза им.