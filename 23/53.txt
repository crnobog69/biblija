поглавље 53 






1 
Ко верова проповедању нашем, и мишица Господња коме се откри?

2 
Јер изниче пред Нјим као шибљика, и као корен из суве земље; не би обличја ни лепоте у Нјега; и видесмо Га, и не беше ништа на очима, чега ради бисмо Га пожелели.

3 
Презрен беше и одбачен измедју људи, болник и вичан болестима, и као један од кога свак заклања лице, презрен да Га низашта не узимасмо.

4 
А Он болести наше носи и немоћи наше узе на се, а ми мишљасмо да је рањен, да Га Бог бије и мучи.

5 
 Али Он би рањен за наше преступе, избијен за наша безакоња; кар беше на Нјему нашег мира ради, и раном Нјеговом ми се исцелисмо.

6 
 Сви ми као овце задјосмо, сваки нас се окрену својим путем, и Господ пусти на Нј безакоње свих нас.

7 
Мучен би и злостављен, али не отвори уста својих; као јагње на заклање водјен би и као овца нема пред оним који је стриже не отвори уста својих.

8 
Од тескобе и од суда узе се, а род Нјегов ко ће исказати? Јер се истрже из земље живих и за преступе народа мог би рањен.

9 
Одредише Му гроб са злочинцима, али на смрти би с богатим, јер не учини неправду, нити се надје превара у устима Нјеговим.

10 
 Али Господу би воља да Га бије, и даде Га на муке; кад положи душу своју у принос за грех, видеће натражје, продужиће дане, и шта је Господу угодно напредоваће Нјеговом руком.

11 
 Видеће труд душе своје и наситиће се; праведни слуга мој оправдаће многе својим познањем, и сам ће носити безакоња њихова.

12 
Зато ћу Му дати део за многе, и са силнима ће делити плен, јер је дао душу своју на смрт, и би метнут медју злочинце, и сам носи грехе многих, и за злочинце се моли.