Бројеви

поглавље 20 






1 
И синови Израиљеви, сав збор њихов, додјоше у пустињу синску првог месеца, и стаде народ у Кадису; и онде умре Марија, и би погребена онде.

2 
А онде немаше збор воде, те се скупише на Мојсија и на Арона.

3 
И свадјаше се народ с Мојсијем, и говораху: Камо да смо помрли кад помреше браћа наша пред Господом!

4 
Зашто доведосте збор Господњи у ову пустињу да изгинемо овде и ми и стока наша?

5 
 И зашто нас изведосте из Мисира да нас доведете на ово зло место, где не роди ни жито ни смоква ни грождје ни шипак, а ни воде нема за пиће?

6 
 И додје Мојсије и Арон испред збора на врата шатора од састанка, и падоше ничице; и показа им се слава Господња.

7 
И рече Господ Мојсију говорећи:

8 
Узми штап, и сазовите збор ти и Арон брат твој, и проговорите стени пред њима; те ће дати воду своју; тако ћеш им извести воду из стене, и напојићеш збор и стоку њихову.

9 
И Мојсије узе штап испред Господа, како му заповеди Господ.

10 
 И сазваше Мојсије и Арон збор пред стену, и он им рече: Слушајте одметници! Хоћемо ли вам из ове стене извести воду?

11 
 И диже Мојсије руку своју и удари у стену штапом својим два пута, и изидје вода многа, те се напоји народ и стока њихова.

12 
А Господ рече Мојсију и Арону: Што ми не веровасте и не прослависте ме пред синовима Израиљевим, зато нећете одвести збора тог у земљу коју сам им дао.

13 
То је вода од свадје, где се свадјаше синови Израиљеви с Господом, и Он се прослави медју њима.

14 
Иза тога посла Мојсије посланике из Кадиса к цару едомском да му кажу: Овако каже брат твој Израиљ: Ти знаш све невоље које нас снадјоше:

15 
 Како наши оци сидјоше у Мисир, и бејасмо у Мисиру дуго времена, и како Мисирци зло чинише нама и оцима нашим;

16 
 И викасмо ка Господу, и Господ чу глас наш, и посла андјела, који нас изведе из Мисира; и ево смо у Кадису, граду на твојој медји.

17 
Пусти нас да продјемо кроз твоју земљу; нећемо ићи преко поља ни преко винограда, нити ћемо пити воде из ког студенца; ићи ћемо царским путем, нећемо свратити ни на десно ни налево док не предјемо медју твоју.

18 
А Едом му одговори: Не иди преко моје земље, да не изидјем с мачем преда те.

19 
А синови Израиљеви рекоше му: Ићи ћемо утреником, и ако се напијемо воде твоје, ми или стока наша, платићемо је; ништа више, само да пешице продјемо.

20 
 А он им одговори: Нећете проћи. И изидје Едом пред њих с много народа и с великом силом.

21 
 И кад не хте Едом допустити Израиљу да придје преко медје његове, Израиљ отиде од њега.

22 
И кренувши се од Кадиса додјоше синови Израиљеви, сав збор њихов, ка гори Ору.

23 
И Господ рече Мојсију и Арону на гори Ору код медје едомске говорећи:

24 
Арон ваља да се прибере к роду свом, јер неће ући у земљу коју сам дао синовима Израиљевим, јер не послушасте заповести моје на води од свадје.

25 
 Узми Арона и Елеазара сина његовог, и изведи их на гору Ор.

26 
 И свуци Арону хаљине његове и обуци их Елеазару сину његовом, па ће се Арон прибрати и умрети онде.

27 
И учини Мојсије како заповеди Господ; и изидјоше на гору Ор пред свим збором.

28 
И свуче Мојсије с Арона хаљине његове и обуче их Елеазару, сину његовом, и умре онде Арон наврх горе, а Мојсије и Елеазар сидјоше с горе.

29 
А кад виде сав збор да умре Арон, плака сав дом Израиљев за Ароном тридесет дана.