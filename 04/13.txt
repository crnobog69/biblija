поглавље 13 






1 
А потом подје народ од Асирота, и стадоше у пустињи фаранској.

2 
И Господ рече Мојсију говорећи:

3 
Пошљи људе да уходе земљу хананску, коју ћу дати синовима Израиљевим; по једног човека од сваког племена отаца њихових пошљите, све главаре измедју њих.

4 
И посла их Мојсије из пустиње фаранске по заповести Господњој; и сви људи беху главари синова Израиљевих.

5 
 А ово су им имена: од племена Рувимовог Самуило син Захуров;

6 
 Од племена Симеуновог Сафат син Сурин;

7 
Од племена Јудиног Халев син Јефонијин;

8 
Од племена Исахаровог Игал син Јосифов;

9 
Од племена Јефремовог Авсије син Навин;

10 
 Од племена Венијаминовог Фалтије син Рафујев;

11 
 Од племена Завулоновог Гудило син Судин;

12 
Од племена Јосифовог, од племена Манасијиног Гадије син Сусин;

13 
Од племена Дановог Амило син Гамалин.

14 
Од племена Асировог Сатур син Михаилов;

15 
 Од племена Нефталимовог Навија син Савин;

16 
 Од племена Гадовог Гудило син Махилов.

17 
То су имена људима које посла Мојсије да уходе земљу. И назва Мојсије Авсија сина Навиног Исус.

18 
И шаљући их Мојсије да уходе земљу хананску рече им: идите овуда на југ, па изидјите на гору;

19 
И видите земљу каква је и какав народ живи у њој, је ли јак или слаб, је ли мали или велик;

20 
 И каква је земља у којој живи, је ли добра или рдјава; и каква су места у којима живи, еда ли под шаторима или у тврдим градовима;

21 
 И каква је сама земља, је ли родна или неродна, има ли у њој дрвета или нема; будите слободни, и узмите рода оне земље. А тада беше време првом грождју.

22 
И отишавши уходише земљу од пустиње синске до Реова како се иде у Емат.

23 
И отидоше на југ, и додјоше до Хеврона, где беху Ахиман и Сесије и Телиман, синови Енакови. А Хеврон беше сазидан на седам година пре Соана мисирског.

24 
Потом додјоше до потока Есхола, и онде одсекоше лозу с гроздом једним, и понесоше га двојица на моци; тако и шипака и смокава.

25 
 И прозва се оно место поток Есхол од грозда, који онде одсекоше синови Израиљеви.

26 
 И после четрдесет дана вратише се из земље коју уходише.

27 
И вративши се додјоше к Мојсију и Арону и ка свему збору синова Израиљевих у пустињу фаранску, у Кадис; и приповедише њима и свему збору ствар, и показаше им род оне земље.

28 
И приповедајући им рекоше: Идосмо у земљу у коју си нас послао; доиста тече у њој млеко и мед, и ево рода њеног.

29 
Али је јак народ који живи у оној земљи, и градови су им тврди и врло велики; а видесмо онде и синове Енакове.

30 
 Амалик живи на јужној страни; а Хетеји и Јевусеји и Амореји живе у планини, а Хананеји живе на мору и на Јордану.

31 
 А Халев утишаваше народ пред Мојсијем; и говораше: хајде да идемо да је узмемо, јер је можемо покорити.

32 
Али други људи који идоше с њим говораху: Не можемо ићи на онај народ, јер је јачи од нас.

33 
И просуше зао глас о земљи коју уходише медју синовима Израиљевим говорећи: Земља коју продјосмо и уходисмо земља је која прождире своје становнике, и сав народ који видесмо у њој јесу људи врло велики. (13:34) Видесмо онде и дивове, синове Енакове, рода дивовског, и чињаше нам се да смо према њима као скакавци, такви се и њима чињасмо.