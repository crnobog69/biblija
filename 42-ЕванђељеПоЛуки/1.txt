Еванђеље по Луки

поглавље 1 






1 
Будући да многи почеше описивати догадјаје који се испунише медју нама,

2 
Као што нам предаше који испрва сами видеше и слуге речи бише:

3 
Намислих и ја, испитавши све од почетка, по реду писати теби, честити Теофиле,

4 
Да познаш темељ оних речи којима си се научио.

5 
 У време Ирода цара јудејског беше неки свештеник од реда Авијиног, по имену Зарија, и жена његова од племена Ароновог, по имену Јелисавета.

6 
 А беху обоје праведни пред Богом, и живљаху у свему по заповестима и уредбама Господњим без мане.

7 
И не имаху деце; јер Јелисавета беше нероткиња, и беху обоје већ стари.

8 
И догоди се, кад он служаше по свом реду пред Богом,

9 
Да по обичају свештенства додје на њега да изидје у цркву Господњу да кади.

10 
 И све мноштво народа беше напољу и мољаше се Богу у време кадјења.

11 
 А њему се показа андјео Господњи који стајаше с десне стране олтара кадионог.

12 
И кад га виде Зарија уплаши се и страх нападе на њ.

13 
А андјео рече му: Не бој се, Зарија; јер је услишена твоја молитва: и жена твоја Јелисавета родиће ти сина, и надени му име Јован.

14 
И биће теби радост и весеље, и многи ће се обрадовати његовом родјењу.

15 
 Јер ће бити велики пред Богом, и неће пити вино ни сикер; и напуниће се Духа Светог још у утроби матере своје;

16 
 И многе ће синове Израиљеве обратити ка Господу Богу њиховом;

17 
И он ће напред доћи пред Нјим у духу и сили Илијиној да обрати срца отаца к деци и невернике к мудрости праведника, и да приправи Господу народ готов.

18 
И рече Зарија андјелу: По чему ћу ја то познати? Јер сам стар и жена је моја временита.

19 
И одговарајући андјео рече му: Ја сам Гаврило што стојим пред Богом, и послан сам да говорим с тобом и да ти јавим ову радост.

20 
 И ево, онемећеш и нећеш моћи говорити до оног дана док се то не збуде; јер ниси веровао мојим речима које ће се збити у своје време.

21 
 И народ чекаше Зарију, и чудјаху се што се забави у цркви.

22 
А изишавши не могаше да им говори; и разумеше да му се нешто утворило у цркви; и он намигиваше им; и оста нем.

23 
И кад се навршише дани његове службе отиде кући својој.

24 
А после ових дана, затрудне Јелисавета жена његова, и кријаше се пет месеци говорећи:

25 
 Тако ми учини Господ у дане ове у које погледа на ме да ме избави од укора медју људима.

26 
 А у шести месец посла Бог андјела Гаврила у град галилејски по имену Назарет

27 
К девојци испрошеној за мужа, по имену Јосифа из дома Давидовог; и девојци беше име Марија.

28 
И ушавши к њој андјео рече: Радуј се, благодатна! Господ је с тобом, благословена си ти медју женама.

29 
А она, видевши га, поплаши се од речи његове и помисли: Какав би ово био поздрав?

30 
 И рече јој андјео: Не бој се, Марија! Јер си нашла милост у Бога.

31 
 И ево затруднећеш, и родићеш Сина, и надени Му име Исус.

32 
Он ће бити велики, и назваће се Син Највишега, и даће Му Господ Бог престо Давида оца Нјеговог;

33 
И цароваће у дому Јаковљевом вавек, и царству Нјеговом неће бити краја.

34 
А Марија рече андјелу: Како ће то бити кад ја не знам за мужа?

35 
 И одговарајући андјео рече јој: Дух Свети доћи ће на тебе, и сила Највишег осениће те; зато и оно што ће се родити биће свето, и назваће се Син Божји.

36 
 И ево Јелисавета, твоја тетка, и она затрудне сином у старости својој, и ово је шести месец њој, коју зову нероткињом.

37 
Јер у Бога све је могуће што каже.

38 
А Марија рече: Ево слушкиње Господње; нека ми буде по речи твојој. И андјео отиде од ње.

39 
А Марија уставши оних дана, отиде брзо у горњу земљу, у град Јудин.

40 
 И удје у кућу Заријину, и поздрави се с Јелисаветом.

41 
 И кад Јелисавета чу честитање Маријино, заигра дете у утроби њеној, и Јелисавета се напуни Духа Светог,

42 
И повика здраво и рече: Благословена си ти медју женама, и благословен је плод утробе твоје.

43 
И откуд мени ово да додје мати Господа мог к мени?

44 
Јер гле, кад додје глас честитања твог у уши моје, заигра дете радосно у утроби мојој.

45 
 И благо оној која верова, јер ће се извршити шта јој каза Господ.

46 
 И рече Марија: Велича душа моја Господа;

47 
И обрадова се дух мој Богу Спасу мом,

48 
Што погледа на понижење слушкиње своје; јер гле, одсад ће ме звати блаженом сви нараштаји;

49 
Што ми учини величину силни, и свето име Нјегово;

50 
 И милост је Нјегова од кољена на кољено онима који Га се боје.

51 
 Показа силу руком својом; разасу поносите у мислима срца њихових.

52 
Збаци силне с престола, и подиже понижене.

53 
Гладне напуни блага, и богате отпусти празне.

54 
Прими Израиља, слугу свог, да се опомене милости.

55 
 Као што говори оцима нашим, Аврааму и семену његовом довека.

56 
 Марија пак седи с њом око три месеца, и врати се кући својој.

57 
А Јелисавети додје време да роди, и роди сина.

58 
И чуше њени суседи и родбина да је Господ показао велику милост своју на њој, и радоваху се с њом.

59 
И у осми дан додјоше да обрежу дете, и хтеше да му надену име оца његовог, Зарија.

60 
 И одговарајући мати његова рече: Не, него да буде Јован.

61 
 И рекоше јој: Никога нема у родбини твојој да му је такво име.

62 
И намигиваху оцу његовом како би он хтео да му надену име.

63 
И заискавши дашчицу, написа говорећи: Јован му је име. И зачудише се сви.

64 
И одмах му се отворише уста и језик његов и говораше хвалећи Бога.

65 
 И удје страх у све суседе њихове; и по свој горњој Јудеји разгласи се сав овај догадјај.

66 
 И сви који чуше метнуше у срце своје говорећи: Шта ће бити из овог детета? И рука Господња беше са њим.

67 
И Зарија отац његов напуни се Духа Светог, и пророкова говорећи:

68 
Благословен Господ Бог Јаковљев што походи и избави народ свој,

69 
И подиже нам рог спасења у дому Давида слуге свог,

70 
 Као што говори устима светих пророка својих од века

71 
 Да ће нас избавити од наших непријатеља и из руку свих који мрзе на нас;

72 
Учинити милост оцима нашим, и опоменути се светог завета свог,

73 
Клетве којом се клео Аврааму оцу нашем да ће нам дати

74 
Да се избавимо из руку непријатеља својих, и да му служимо без страха,

75 
 И у светости и у правди пред Нјим док смо год живи.

76 
 И ти, дете, назваћеш се пророк Највишега; јер ћеш ићи напред пред лицем Господњим да Му приправиш пут;

77 
Да даш разум спасења народу његовом за опроштење греха њихових,

78 
По дубокој милости Бога нашег, по којој нас је походио исток с висине;

79 
Да обасјаш оне који седе у тами и у сену смртном; да упутиш ноге наше на пут мира.

80 
 А дете растијаше и јачаше духом, и беше у пустињи дотле док се не показа Израиљу.