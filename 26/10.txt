Језекиљ

поглавље 10 






1 
Потом видех, и гле, на небу које беше над главама херувимима показа се над њима као камен сафир на очи као престо.

2 
И проговори човеку обученом у платно, и рече: Удји медју точкове под херувимима, и узми пуне прегршти жеравице измедју херувима и разаспи на град. И удје на моје очи.

3 
А херувими стајаху с десне стране дома кад удје човек, и облак напуни унутрашњи трем.

4 
И слава Господња подиже се с херувима на праг од дома, и напуни се дом облака, а трем се напуни светлости славе Господње.

5 
 И лупа крила у херувима чујаше се до спољашњег трема као глас Бога Свемогућег кад говори.

6 
 И кад заповеди човеку обученом у платно говорећи: Узми огња измедју точкова измедју херувима; он удје и стаде код точкова.

7 
И један херувим пружи руку своју измедју херувима к огњу који беше медју херувимима, и узе и метну у прегршти обученом у платно и он прими и изидје.

8 
А видјаше се у херувима као рука човечија под крилима.

9 
И видех, и гле, четири точка код херувима, по један точак код једног херувима, и точкови беху на очи као камен хрисолит.

10 
 И на очи беху сва четири точка једнака, и као да је точак у точку.

11 
 Кад идјаху, идјаху сва четири, сваки на своју страну, и идући не скретаху, него куда гледаше глава онамо идјаху и идући не скретаху.

12 
А све им тело и ледја и руке и крила и точкови, сва четири точка њихова, беху пуна очију свуда унаоколо.

13 
А точкови се зваху како чух: кола.

14 
А четири лица имаше свака животиња: једно лице херувимско, друго лице човечије и треће лице лавово и четврто лице орлово.

15 
 И подигоше се херувими у вис; то беху исте животиње које видех на реци Хевару.

16 
 А кад идјаху херувими, идјаху и точкови уз њих, и кад херувими махаху крилима својим да се подигну од земље, точкови се не одмицаху од њих.

17 
Кад се они устављаху, устављаху се и точкови; а кад се они подизаху, подизаху се и точкови; јер беше дух животињски у њима.

18 
И слава Господња отиде изнад прага од дома, и стаде над херувиме.

19 
И херувими махнувши крилима подигоше се од земље преда мном полазећи, и точкови према њима; и стадоше на источним вратима дома Господњег, и слава Бога Израиљевог беше озго над њима.

20 
 То беху исте животиње које видех под Богом Израиљевим на реци Хевару, и познах да су херувими.

21 
 Свака имаше четири лица и четири крила, и као рука човечија беше им под крилима.

22 
И лица им беху иста која видех на реци Хевару; обличја беху иста, исти беху; сваки идјаше право на према се.