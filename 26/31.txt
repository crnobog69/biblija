Језекиљ

поглавље 31 






1 
А једанаесте године, трећег месеца, првог дана, додје ми реч Господња говорећи:

2 
Сине човечји, кажи Фараону цару мисирском и народу његовом: На шта си налик у величини својој?

3 
Ето, Асирац беше кедар на Ливану, лепих грана и дебелог хлада и високог раста, коме врхови беху медју густим гранама.

4 
Вода га одгоји, бездана га узвиси; она рекама својим течаше око његовог стабла и пушташе потоке своје к свим дрветима пољским.

5 
 Зато раст његов надвиси сва дрвета пољска, и умножише се гране његове, и од мноштва воде раширише се одводе његове кад их пушташе.

6 
 На гранама његовим вијаху гнезда све птице небеске, и под гранама његовим све звери пољске лежаху се, и у хладу његовом седјаху сви велики народи.

7 
И беше леп величином својом и дужином грана својих, јер му корен беше код велике воде.

8 
Кедри у врту Божјем не могаху га заклонити, јеле не могаху се изједначити с његовим гранама, и јавори не беху као огранци његови; ниједно дрво у врту Божјем не беше на лепоту тако као он.

9 
Учиних га лепог мноштвом грана да му завидјаху сва дрвета едемска што беху у врту Божјем.

10 
 Зато овако вели Господ Господ: Што је висок нарастао, и дигао врх свој медју густе гране, и срце се његово понело висином његовом,

11 
 Зато га дадох у руку најсилнијем медју народима да чини с њим шта хоће, одвргох га за безбожност његову.

12 
И тудјинци, најљући измедју народа, посекоше га и оставише га; гране му попадаше по горама и по свим долинама, и огранци му се изломише по свим потоцима на земљи; и сви народи земаљски отидоше из хлада његовог и оставише га.

13 
На изваљеном пању његовом станују све птице небеске, и на гранама су његовим све звери пољске,

14 
Да се не поноси висином својом ни једно дрво крај воде и не диже врха свог медју густе гране, и од свих што се натапају да се ни једно не узда у себе ради своје величине; јер су сви предани на смрт, бачени у најдоњи крај земље медју синове људске с онима који силазе у јаму.

15 
 Овако вели Господ Господ: У који дан сидје у гроб, учиних жалост, покрих бездану њега ради, и уставих реке њене, и велика вода стаде, и расцвелих за њим Ливан, и сва дрвета пољска повенуше за њим.

16 
 Праском падања његовог устресох народе, кад га свалих у гроб с онима који силазе у јаму; и утешише се на најдоњој страни земље сва дрвета едемска, што је најбоље и најлепше на Ливану, сва што се натапаху.

17 
И они сидјоше с њим у гроб к онима што су побијени мачем, и мишица његова, и који седјаху у хладу његовом медју народима.

18 
На које си медју дрветима едемским налик славом и величином? Али ћеш бити оборен с дрветима едемским у најдоњи крај земље, медју необрезанима ћеш лежати с онима који су побијени мачем. То је Фараон и сав народ његов, говори Господ Господ.