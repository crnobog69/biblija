поглавље 47 






1 
Потом одведе ме опет к вратима од дома, и гле, вода излажаше испод прага од дома к истоку, јер лице дому беше према истоку; и вода течаше доле с десне стране дома, с јужне стране олтара.

2 
Потом ме изведе вратима северним, и проведе ме около спољашњим путем к спољашњим вратима, путем који гледа на исток, и гле, вода течаше с десне стране.

3 
И кад човек изидје на исток с мером у руци, измери хиљаду лаката, и преведе ме преко воде, и вода беше до глежања.

4 
Потом опет измери хиљаду лаката, и преведе ме преко воде, а вода беше до колена; опет измери хиљаду лаката, и преведе ме, а вода беше до појаса.

5 
 И опет измери хиљаду лаката, и поста река, које не могох прећи, јер вода устаде да требаше пливати, поста река која се не може прегазити.

6 
 Тада ми рече: Виде ли, сине човечји? И одведе ме и поврати ме на брег реци.

7 
А кад се вратих, гле, по брегу реци врло много дрва отуд и одовуд.

8 
И рече ми: Ова вода тече у Галилеју прву, и спушта се у поље, и утече у море, и кад додје у море, његова ће вода постати здрава.

9 
И све животиње што се мичу куда год додју ове реке, биће живе и биће велико мноштво риба, јер кад додје ова вода онамо, друга ће постати здрава, и све ће бити живо где ова река додје.

10 
 И рибари ће стајати крај њега од Енгада до Ен-еглаима и разапињати мреже; и биће риба свакојаких врло много као у великом мору.

11 
 А баре његове и глибови неће бити здрави, него ће остати слани.

12 
А крај реке по брегу отуд и одовуд рашће дрвета свакојака родна, којима лишће неће опадати нити ће рода на њима нестајати; сваког ће месеца радјати нов род, јер јој вода тече из светиње; зато ће род њихов бити за јело и лишће њихово за лек.

13 
Овако вели Господ Господ: Ово су медје у којима ћете наследити земљу по дванаест племена Израиљевих: Јосифу два дела.

14 
Наследићете је како један тако други, за коју подигох руку своју да ћу је дати оцима вашим; и припашће вам та земља у наследство.

15 
 Ово је дакле медја земље: на северној страни од великог мора на Етлон како се иде у Седад,

16 
 Емат, Вирота, Сиврајим, који је измедју медје дамаштанске и медје ематске, Асаратихон, који је на медји авранској.

17 
Тако ће бити медје од мора Асаренан, медја дамаштанска и северна страна на север, и медја ематска; то је северна страна.

18 
А источну страну измерите од Аврана и од Дамаска и од Галада и од земље Израиљеве на Јордану, од те медје до мора источног. И то је источна страна.

19 
А јужна страна према југу од Тамара до воде Мериве у Кадису, дуж потока до великог мора. И то је јужна страна према југу.

20 
 А западна ће страна бити велико море, од те медје до према уласку у Емат; то је западна страна.

21 
 И разделите ту земљу медју се по племенима Израиљевим.

22 
А разделите је у наследство медју се и медју иностранце који се баве медју вама, који би изродили синове медју вама, и они нека су вам као домородац медју синовима Израиљевим, с вама нека добију наследство медју племенима Израиљевим.

23 
И у коме се племену иностранац бави, у оном му подајте наследство, говори Господ Господ.