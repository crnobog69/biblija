Псалми

поглавље 103 






1 
Благосиљај, душо моја, Господа, и све што је у мени свето име Нјегово.

2 
Благосиљај, душо моја, Господа, и не заборављај ниједно добро што ти је учинио.

3 
Он ти прашта све грехе и исцељује све болести твоје;

4 
Избавља од гроба живот твој, венчава те добротом и милошћу;

5 
 Испуња добрим жеље твоје, понавља се као у орла младост твоја.

6 
 Господ твори правду и суд свима којима се криво чини.

7 
Показа путеве своје Мојсију, синовима Израиљевим дела своја.

8 
Милостив је и добар Господ, спор на гнев и веома благ.

9 
Не гневи се једнако, нити се довека срди.

10 
 Не поступа с нама по гресима нашим, нити нам враћа по неправдама нашим.

11 
 Него колико је небо високо од земље, толика је милост Нјегова к онима који Га се боје.

12 
Колико је исток далеко од запада, толико удаљује од нас безакоња наша.

13 
Како отац жали синове, тако Господ жали оне који Га се боје.

14 
Јер зна градју нашу, опомиње се да смо прах.

15 
 Дани су човечији као трава; као цвет у пољу, тако цвета.

16 
 Дуне ветар на њ, и нестане га, нити ће га више познати место његово.

17 
Али милост Господња остаје од века и довека на онима који Га се боје, и правда Нјегова на синовима синова,

18 
Који држе завет Нјегов, и памте заповести Нјегове, да их извршују.

19 
Господ на небесима постави престо свој, и царство Нјегово свим влада.

20 
 Благосиљајте Господа андјели Нјегови, који сте силни крепошћу извршујете реч Нјегову слушајући глас речи Нјегове.

21 
 Благосиљајте Господа све војске Нјегове, слуге Нјегове, које творите вољу Нјегову.

22 
Благосиљајте Господа сва дела Нјегова, по свим местима владе Нјегове! Благосиљај, душо моја Господа!