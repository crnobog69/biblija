Исус Навин

поглавље 16 






1 
И допаде део синовима Јосифовим од Јордана код Јерихона, од воде јерихонске к истоку, на пустињу која иде од Јерихона на гору ветиљску,

2 
А од Ветиља иде на Луз и долази до медје архијске до Атарота,

3 
Потом иде на запад до медје јафлетске па до медје доњег Вет-Орона и до Гезера, и излази на море.

4 
Тако добише наследство синови Јосифови, Манасија и Јефрем.

5 
 А беше медја синовима Јефремовим по породицама њиховим, беше медја наследства њиховог к истоку Атарот-Адар до горњег Вет-Орона,

6 
 И излази медја на море код Михмете са северне стране, па се обрће медја к истоку до Танат-Силона, и пролази с истока до Јанохе,

7 
Потом силази од Јанохе до Атарота и Нарата, и дошавши до Јерихона удара у Јордан.

8 
Од Тафује иде медја к истоку до потока Кане и излази на море. То је наследство племена синова Јефремових по породицама њиховим.

9 
А градови беху одвојени синовима Јефремовим у наследству синова Манасијиних, сви градови са селима својим.

10 
 А не изагнаше Хананејина који живљаше у Гезеру; зато осташе Хананеји медју синовима Јефремовим до данас плаћајући данак.