Псалми

поглавље 112 






1 
Благо човеку који се боји Господа, коме су веома омилеле заповести Нјегове.

2 
Силно ће бити на земљи семе његово, род праведнички биће благословен.

3 
Обиље је и богатство у дому његовом, и правда његова траје довека.

4 
У тами сјаје видело праведницима од доброг, милостивог и праведног.

5 
 Благо ономе који је милостив и даје у зајам! Он ће дати тврдју речима својим на суду.

6 
 Јер неће посрнути довека, праведник ће се спомињати увек.

7 
Не боји се злог гласа; срце је његово стално, узда се у Господа.

8 
Утврдјено је срце његово, неће се побојати, и видеће како падају непријатељи његови.

9 
Просипа, даје убогима; правда његова траје довека, рог се његов узвишује у слави.

10 
 Безбожник види, и једи се, шкргуће зубима својим, и сахне. Жеља ће безбожницима пропасти.