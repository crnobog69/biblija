Псалми

поглавље 96 






1 
Певајте Господу песму нову, певај Господу, сва земљо!

2 
Певајте Господу, благосиљајте име Нјегово, јављајте од дана на дан спасење Нјегово.

3 
Казујте по народима славу Нјегову, по свим племенима чудеса Нјегова.

4 
Јер је велик Господ и ваља Га хвалити: страшнији је од свих богова.

5 
 Јер су сви богови у народа ништа; а Господ је небеса створио.

6 
 Слава је и величанство пред лицем Нјеговим, сила и красота у светињи Нјеговој.

7 
Дајте, Господу, племена народна, дајте Господу славу и част.

8 
Дајте Господу славу према имену Нјеговом. Носите даре и идите у дворе Нјегове.

9 
Поклоните се Господу у светој красоти. Стрепи пред Нјим, сва земљо!

10 
 Реците народима: Господ царује; зато је васиљена тврда и неће се поместити; Он ће судити народима право.

11 
 Нек се веселе небеса, и земља се радује; нек пљеска море и шта је у њему;

12 
Нека скаче поље и све што је на њему; тада нек се радују сва дрвета шумска

13 
Пред лицем Господњим; јер иде, јер иде да суди земљи. Судиће васиљеној по правди, и народима по истини својој.