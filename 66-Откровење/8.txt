Откровење

поглавље 8 






1 
И кад отвори седми печат, поста тишина на небу око по сахата.

2 
И видех седам андјела који стајаху пред Богом, и даде им се седам труба.

3 
И други андјео додје и стаде пред олтаром, и имаше кадионицу златну; и беше му дано много тамјана да да молитвама свих светих на олтар златни пред престолом.

4 
И дим од кадјења у молитвама светих изидје од руке андјелове пред Бога.

5 
 И узе андјео кадионицу, и напуни је огња са олтара, и баци је на земљу, и посташе гласови и громови и севање муња и тресење земље.

6 
 И седам андјела који имаху седам труба, приправише се да затрубе.

7 
И први андјео затруби, и поста град и огањ, смешани с крвљу, и падоше на земљу; и трећина дрва изгоре, и свака трава зелена изгоре.

8 
И други андјео затруби; и као велика гора огњем запаљена паде у море; и трећина мора поста крв.

9 
И умре трећина створења које живи у мору, и трећина ладји пропаде.

10 
 И трећи андјео затруби, и паде с неба велика звезда, која гораше као свећа, и паде на трећину река и на изворе водене.

11 
 И име звезди беше Пелен; и трећина вода поста пелен, и многи људи помреше од вода, јер беху горке.

12 
И четврти андјео затруби, и ударена би трећина сунца, и трећина месеца, и трећина звезда, да помрча трећина њихова, и трећина дана да не светли, тако и ноћи.

13 
И видех, и чух једног андјела где лети посред неба и говори гласом великим: Тешко, тешко, тешко онима који живе на земљи од осталих гласова трубних тројице андјела, који ће трубити.