Откровење

поглавље 6 






1 
И видех кад отвори Јагње један од седам печата, и чух једну од четири животиње где говори као глас громовни: Додји и види.

2 
И видех, и гле, коњ бео, и онај што седјаше на њему имаше стрелу; и њему се даде венац, и изидје победјујући, и да победи.

3 
И кад отвори други печат, чух другу животињу где говори: Додји и види.

4 
И изидје други коњ ридј, и ономе што седјаше на њему даде се да узме мир са земље, и да убија један другог, и даде му се мач велики.

5 
 И кад отвори трећи печат, чух трећу животињу где говори: Додји и види. И видех, и гле, коњ вран, и онај што седјаше на њему имаше мерила у руци својој.

6 
 И чух глас измедју четири животиње где говори: Ока пшенице за грош, и три оке јечма за грош; а уља и вина неће бити.

7 
И кад отвори четврти печат, чух глас четврте животиње где говори: Додји и види.

8 
И видех, и гле, коњ блед, и ономе што седјаше на њему беше име смрт, и пакао идјаше за њим; и њему се даде област на четвртом делу земље да убије мачем и гладју и смрћу и зверињем земаљским.

9 
И кад отвори пети печат, видех под олтаром душе побијених за реч Божију и за сведочанство које имаху.

10 
 И повикаше гласом великим говорећи: Докле, Господару Свети и Истинити! Не судиш и не кајеш крв нашу на онима што живе на земљи?

11 
 И дане бише свакоме од њих хаљине беле, и речено им би да почину још мало времена, докле се наврше и другари њихови и браћа њихова, који ваља да буду побијени као и они.

12 
И видех кад отвори шести печат, и гле, затресе се земља врло, и сунце поста црно као врећа од кострети, и месец поста као крв;

13 
И звезде небеске падоше на земљу као што смоква одбацује пупке своје кад је велики ветар заљуља.

14 
И небо се измаче као књига кад се савије, и свака гора и острво с места својих покренуше се.

15 
 И цареви земаљски, и бољари, и богати, и војводе, и силни, и сваки роб, и сваки слободњак, сакрише се по пећинама и по камењацима горским;

16 
 И говорише горама и камењу: Падните на нас, и сакријте нас од лица Оног што седи на престолу, и од гнева Јагњетовог.

17 
Јер додје велики дан гнева Нјеговог, и ко може остати?