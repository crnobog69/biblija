Осија

поглавље 12 






1 
Опколио ме је Јефрем лажју и дом Израиљев преваром; али Јуда још влада с Богом и веран је са светима.

2 
Јефрем се храни ветром, и иде за устоком; сваки дан множи лаж и погибао; и хватају веру с Асирцем и носе уље у Мисир.

3 
И с Јудом има Господ парбу и походиће Јакова према путевима његовим, платиће му по делима његовим.

4 
У утроби ухвати за пету брата свог, и у сили својој бори се с Богом;

5 
 Бори се с андјелом, и надјача; плака, и моли Му се; надје Га у Ветиљу, и онде говори с нама.

6 
 Али је Господ Бог над војскама, Господ му је спомен.

7 
Ти дакле обрати се к Богу свом, чувај милост и правду, и уздај се вазда у Бога свог.

8 
Трговац је Јефрем, у руци су му мерила лажна, мило му је да чини криво.

9 
И говори Јефрем: Баш се обогатих, стекох благо, ни у коме труду мом неће ми наћи неправде која би била грех.

10 
 А ја сам Господ Бог твој од земље мисирске, још ћу ти дати да седиш у шаторима као о празницима.

11 
 И говорићу преко пророка, и умножићу утваре, и даваћу причу преко пророка.

12 
Доиста је Галад безакоње, посташе сама таштина; у Галгалу приносе јунце на жртву, и олтари су им као гомиле камења по браздама на њиви мојој.

13 
И Јаков побеже у земљу сирску, и Израиљ служи за жену, и за жену чува овце.

14 
И пророком изведе Господ Израиља из Мисира, и пророком чува га. (12:15) Јефрем Га љуто разгневи; зато ће оставити на њему крв његову, и вратиће му срамоту његову Господ његов.